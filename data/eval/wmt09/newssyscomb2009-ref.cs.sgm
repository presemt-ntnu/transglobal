<refset trglang="cz" setid="newssyscomb2009" srclang="any">
<doc sysid="ref" docid="ihned.cz/2008/09/29/36558" genre="news" origlang="cz">
<hl>
<seg id="1"> Triumf pravicových populistů v Rakousku, dohromady mají 29 procent </seg>
</hl>
<p>
<seg id="2"> Citelné oslabení obou stran dosavadní velké koalice a výrazné posílení pravicových populistických stran přinesly podle prvních předběžných výsledků nedělní předčasné parlamentní volby v Rakousku. </seg>
</p>
<p>
<seg id="3"> Zvláště silné ztráty utrpěla Rakouská lidová strana (ÖVP), kde se vážně otřásá pozice nynějšího předsedy Wilhelma Molterera. </seg>
<seg id="4"> Naopak volební lídr Svazu pro budoucnost Rakouska (BZÖ), korutanský hejtman Jörg Haider chystá triumfální návrat do celostátní politiky. </seg>
</p>
<p>
<seg id="5"> Podle předběžných výsledků zůstává nejsilnější stranou v zemi sociální demokracie (SPÖ) s 29,8 procenta hlasů, proti posledním volbám z roku 2006 však ztrácí 5,5 procenta hlasů. </seg>
</p>
<p>
<seg id="6"> Ještě hůře dopadla ÖVP, která ztrácí s 25,6 procenta téměř devět procent hlasů. </seg>
<seg id="7"> Jsou to nejhorší výsledky obou těchto velkých stran v rakouské poválečné historii a zvláště u lidovců, kteří předčasné volby vyvolali, doslova katastrofální výsledek. </seg>
</p>
<p>
<seg id="8"> Ještě na začátku července, kdy ÖVP vystoupila z koalice, měli lidovci v preferencích před SPÖ značný náskok. </seg>
<seg id="9"> Voliči je však zjevně potrestali za to, že nechali vládu ztroskotat. </seg>
<seg id="10"> Už v prvních reakcích na výsledky zazněly spekulace o možné rezignaci předsedy strany a dosavadního vicekancléře Wilhelma Molterera. </seg>
<seg id="11"> Pozorovatelé soudí, že by k tomu mohlo dojít už v pondělí na mimořádném zasedání předsednictva strany. </seg>
</p>
<p>
<seg id="12"> Takový vývoj by zřejmě usnadnil cestu ke stále nejpravděpodobnějšímu východisku z volebního výsledku, tedy k obnovení velké koalice SPÖ a ÖVP. </seg>
</p>
<p>
<seg id="13"> Vzhledem k posílení obou pravicově populistických stran - svobodní (FPÖ) získali předběžně 18 procent a BZÖ jedenáct procent hlasů - však sociální demokraté zároveň vyslovili obavy z opakování roku 1999, kdy se lidovci domluvili s populisty (tehdy byla ještě FPÖ jednotná, v roce 2005 se od BZÖ odštěpila) na společné vládě, která vyvolala dokonce sankce ze strany Evropské unie. </seg>
</p>
<p>
<seg id="14"> Na tento vývoj zjevně sází Haider, který už prohlásil, že je připraven spolupracovat s kteroukoli stranou a předpokládá návrat do Vídně do celostátní politiky. </seg>
</p>
<p>
<seg id="15"> Do parlamentu se dostala ještě Strana Zelených, která ale lehce ztratila a propadla se mezi rakouskými politickými stranami ze třetího až na páté místo. </seg>
</p>
<p>
<seg id="16"> Žádná z dalších stran zjevně čtyřprocentní hranici nepřekonala a do parlamentu se nedostala. </seg>
</p>
</doc>
<doc sysid="ref" docid="lidovky.cz/2008/09/29/23197" genre="news" origlang="cz">
<hl>
<seg id="1"> Schwarzenberg: Vztahy s Indií se mohou ochladit </seg>
</hl>
<p>
<seg id="2"> Pokud by se nepodařilo vyřešit problém s českými vědci, kteří byli v Indii obžalováni z nezákonného sbírání brouků, došlo by podle českého ministra zahraničí Karla Schwarzenberga k jistému ochlazení česko-indických vztahů. </seg>
<seg id="3"> Ministr to uvedl v New Yorku po dnešním setkání se svým indickým protějškem Pranábem Mukherdžím. </seg>
</p>
<p>
<seg id="4"> "Kdyby se to nevyřešilo, pak ano, pak by k jistému ochlazení došlo," konstatoval po schůzce, která se uskutečnila z české iniciativy. </seg>
</p>
<p>
<seg id="5"> Mukherdží po jednání řekl, že do soudních záležitostí může výkonná moc těžko zasahovat. </seg>
<seg id="6"> Nicméně uvedl, že v případě Petra Šváchy, který byl zproštěn obžaloby a potrestán pokutou, může ústřední vláda jednat s místní vládou v Dárdžilingu, do jejíž jurisdikce věc spadá. </seg>
<seg id="7"> "Jeho problém by mohl být vyřešen," řekl ministr. </seg>
</p>
<p>
<seg id="8"> Pro Emila Kučeru odsouzeného ke třem letům do vězení by bylo podle Mukherdžího nejlepší, aby se odvolal k vyšší instanci. </seg>
<seg id="9"> Může pak požádat o propuštění na kauci a na rozsudek čekat na svobodě, vysvětlil. </seg>
</p>
<p>
<seg id="10"> Schwarzenberg potvrdil, že stejně se vyjádřil jeho partner i při jednání. </seg>
<seg id="11"> "Doporučuje odvolání k vyššímu soudu, pak by bylo možné ho omilostnit," řekl šéf české diplomacie. </seg>
</p>
<p>
<seg id="12"> Jediným způsobem, jak může do celé záležitosti vstoupit česká strana, je poskytnout odsouzeným "kompetentní právní podporu", uvedl indický ministr. </seg>
<seg id="13"> Zároveň řekl, že takovou pomoc jim už poskytuje i indická strana. </seg>
<seg id="14"> "Máme nejvyšší zájem udržet s Indií nejlepší vztahy, které mají dlouholetou tradici. </seg>
<seg id="15"> Indové to také uznávají," uvedl Schwarzenberg. </seg>
<seg id="16"> Zároveň, jak řekl ČTK, před svým partnerem zdůraznil, že Česká republika přikládá problému českých entomologů velkou důležitost. </seg>
<seg id="17"> "Považujeme opravdu za hluboký omyl uvěznění a obžalování těchto českých vědců," prohlásil. </seg>
</p>
<p>
<seg id="18"> Odpovědi na otázku, zda dostal od indické strany příslib věcí se zabývat, se ministr vyhnul. </seg>
<seg id="19"> "Dostal jsem už poměrně dost slibů," konstatoval pouze. </seg>
</p>
</doc>
<doc sysid="ref" docid="lidovky.cz/2008/09/30/23297" genre="news" origlang="cz">
<hl>
<seg id="1"> Čech soudcuje boj o mořské dno </seg>
</hl>
<p>
<seg id="2"> Přistoupí k nástěnné elektronické mapě, na níž je znázorněna Austrálie a přilehlé mořské oblasti. </seg>
<seg id="3"> Nezajímá ho však kontinent, ale malý bod ztracený v modři oceánu. </seg>
<seg id="4"> "Ostrov patří Austrálii a spolu s ním i přilehlé mořské dno. </seg>
</p>
<p>
<seg id="5"> Oblast je přitom velká jako samotný kontinent," říká italský právník Luigi Santosuosso, který patří do třicetičlenného týmu pracovníků Divize OSN pro záležitosti oceánů a mořského práva. </seg>
</p>
<p>
<seg id="6"> Jeho šéf, ředitel divize, český právník Václav Mikulka, výklad sleduje a občas doplní. </seg>
<seg id="7"> Vládne tu pracovní elán a nadšení. </seg>
<seg id="8"> Mořské dno skrývá dosud málo známý svět, bohatý na přírodní zdroje. </seg>
<seg id="9"> Lze tu nalézt ropu, rudy a jiné nerostné suroviny, ale také dosud neznámé živé organismy, které v sobě nesou klíč třeba k vyvinutí léku proti rakovině. </seg>
</p>
<p>
<seg id="10"> Dno větší než pevnina </seg>
</p>
<p>
<seg id="11"> Pobřežní státy se dnes začaly o nová podmořská území vehementně ucházet. </seg>
<seg id="12"> Podle úmluvy OSN totiž využívají svých práv, na kterých se dohodly v roce 1982 v Montego Bay na Jamajce. </seg>
<seg id="13"> Jde hlavně o oblast takzvaného kontinentálního šelfu, který často sahá až několik set kilometrů od pobřeží dané země. </seg>
<seg id="14"> Ta má podle úmluvy výlučný nárok na všechny zdroje kontinentálního šelfu. </seg>
</p>
<p>
<seg id="15"> "Zjednodušeně vzato, za kontinentální šelf se má ta část mořského dna a jeho podloží, která je přirozeným pokračováním kontinentu pod mořem. </seg>
<seg id="16"> Sahá za hranice pobřežního moře, často i za hranici dvou set námořních mil tzv. výlučné ekonomické zóny", vysvětluje Mikulka. </seg>
</p>
<p>
<seg id="17"> Žádost, kterou daná země předkládá Komisi pro vymezení vnějších hranic kontinentálního šelfu, musí být doložena obsáhlou vědeckotechnickou dokumentací založenou na mnoha nákladných průzkumech a měřeních. </seg>
<seg id="18"> Je výsledkem řady let přípravných prací. </seg>
<seg id="19"> "Jednou z našich úloh je poskytovat komisi právní a odborně technickou pomoc. </seg>
<seg id="20"> Komise dosud projednala pět žádostí, a to Ruska, Brazílie, Austrálie, Irska a Nového Zélandu. </seg>
<seg id="21"> Uspěly zatím jen tři posledně zmíněné země," dodává Mikulka. </seg>
</p>
<p>
<seg id="22"> Světový ohlas zaznamenal nedávno úspěch Austrálie, která jako první podstatně rozšířila své podmořské državy. </seg>
<seg id="23"> Získal ale i Nový Zéland - rozloha mořského dna, které mu komise minulý týden přiznala, je asi 1,6 milionu kilometrů čtverečných, tedy zhruba šestkrát větší než velikost státu samotného. </seg>
<seg id="24"> Do průzkumu obě země investovaly miliony dolarů. </seg>
<seg id="25"> Zisk, který jim v budoucnu z využívání mořského dna poplyne, bude, jak si slibují, neocenitelný. </seg>
<seg id="26"> Své žádosti předloží postupně i další státy. </seg>
<seg id="27"> Mohou tak učinit až do deseti let od chvíle, kdy ratifikovaly "úmluvu z Montego Bay". </seg>
</p>
<p>
<seg id="28"> Tam, kde končí kontinentální šelf, začíná oblast oceánského dna, úmluvou prohlášená za "společné dědictví lidstva". </seg>
<seg id="29"> Zde již žádný stát nemá výlučné postavení. </seg>
<seg id="30"> Právo těžby v této oblasti uděluje úmluvou zřízená mezinárodní instituce. </seg>
<seg id="31"> "Mořské dno ale není žádný Klondajk", říká v nadsázce ředitel Mikulka s tím, že jeho "jednotlivé oblasti jsou právně jasně vymezeny a jejich režim smluvně zakotven". </seg>
</p>
<p>
<seg id="32"> Češi v Pacifiku </seg>
</p>
<p>
<seg id="33"> Část mořského dna dnes patří i České republice. </seg>
<seg id="34"> Dělí se o ně s dalšími státy někdejšího východního bloku v rámci společné organizace "Interoceanmetal". </seg>
<seg id="35"> Ta získala v roce 1991 podle úmluvy, stejně jako investoři několika málo dalších států, status tzv. "průkopnického investora". </seg>
<seg id="36"> Má oprávnění těžit v zóně ClarionClipperton v Tichém oceánu, ležící mezi Mexikem, Havajskými ostrovy a Kiribati. </seg>
<seg id="37"> Investorem prozkoumaná oblast je o něco větší než bývalé Československo. </seg>
<seg id="38"> Dno je tam členité, jedná se o jakousi podmořskou repliku Tater. </seg>
</p>
<p>
<seg id="39"> "Lze tam těžit na ploše o celkové rozloze 75 000 kilometrů čtverečných. </seg>
<seg id="40"> Oblast je bohatým nalezištěm polymetalických konkrecí obsahujících nikl, měď, kobalt a mangan," uvádí další právník Ind Pakshi Rajan. </seg>
<seg id="41"> Makedonský pracovník divize Rober Sandev přináší na ukázku jednu takovou konkreci. </seg>
<seg id="42"> Připomíná malou bramboru anebo, při troše fantazie, bájný šém, který podle legendy oživoval Golema. </seg>
</p>
</doc>
<doc sysid="ref" docid="spiegel/2008/09/29/38063" genre="news" origlang="de">
<hl>
<seg id="1"> Německé jednotky zvláštního nasazení byly při osvobození rukojmích </seg>
</hl>
<p>
<seg id="2"> Egyptská vláda požádala při řešení krize s rukojmími o pomoc z Německa - experti přijeli. </seg>
<seg id="3"> Když se situace vyhrotila, byly zvláštní jednotky připraveny, k nasazení však nedošlo. </seg>
</p>
<p>
<seg id="4"> Na veřejnost se postupně dostávají další detaily okolností osvobození jedenácti v Egyptě unesených evropských turistů. </seg>
<seg id="5"> Na záchranné akci se podle údajů ministerstev obrany a vnitra nepřímo podílely i německé zvláštní síly. </seg>
</p>
<p>
<seg id="6"> Podle vyjádření ministerstev byly na místě osvobození jak odborníci spolkové armády, tak příslušníci protiteroristické skupiny německé policie GSG9, letky spolkové policie, Spolkového kriminálního úřadu a také odborníci na logistiku ze Služby technické pomoci (Technisches Hilfswerk). </seg>
</p>
<p>
<seg id="7"> Podle dalšího sdělení mluvčích obou ministerstev z pondělního odpoledne však německých sil nebylo třeba, protože únosci nechali své zajatce jít a uprchli, když rozpoznali známky násilného osvobození. </seg>
</p>
<p>
<seg id="8"> Egyptská vláda prý Německem nabízenou pomoc přijala jako podpůrné síly pro akci na místě. </seg>
<seg id="9"> "K té naštěstí nedošlo," řekl jeden z mluvčích spolkového ministerstva vnitra. </seg>
</p>
<p>
<seg id="10"> Útočníci unesli skupinu cestovatelů složenou z pěti Němců, pěti Italů, jedné Rumunky a také osm jejich egyptských průvodců 19. září na jihu Egypta. </seg>
<seg id="11"> Po únosu v pouštní oblasti na jihu Egypta přesouvali rukojmí v pohraničních územích mezi Egyptem, Libyí, Súdánem a Čadem. </seg>
<seg id="12"> Identita únosců zůstala do posledního okamžiku nejasná, stejně tak podrobnosti o osvobození nebo možné vyplacení výkupného. </seg>
</p>
<p>
<seg id="13"> V současnosti už jsou zachránění v pořádku v Káhiře. </seg>
<seg id="14"> Ministr Steinmeier řekl, že se osvobození rukojmí nacházejí v péči německé ambasády. </seg>
<seg id="15"> K detailům propuštění se nevyjádřil. </seg>
</p>
<p>
<seg id="16"> V Berlíně zatím nejsou k dispozici informace, kdy se zachránění vrátí do Německa. </seg>
<seg id="17"> Podle listu "Bild" by všech pět turistů mělo i se zvláštními silami odletět jedním z Airbusů německého letectva a do Německa dorazit v úterý. </seg>
</p>
</doc>
<doc sysid="ref" docid="spiegel/2008/09/29/38064" genre="news" origlang="de">
<hl>
<seg id="1"> Americká Sněmovna reprezentantů zamítla záchranný balíček </seg>
</hl>
<p>
<seg id="2"> První komora amerického Kongresu nechala těsnou většinou padnout záchranný balíček pro finanční trhy v hodnotě 700 miliard dolarů. </seg>
<seg id="3"> Index Dow Jones se rázem silně propadl. </seg>
</p>
<p>
<seg id="4"> V poměru 206 ku 227 hlasům zamítla americká Sněmovna reprezentantů vládní záchranný balíček pro finanční trhy. </seg>
<seg id="5"> Přes veškeré výzvy amerického prezidenta George W. Bushe a čelních politiků obou stran se pro program, který by měl zmírnit chaos na finančních trzích, nenašla většina. </seg>
</p>
<p>
<seg id="6"> Dramatickou akcí se zastánci zoufale snažili kritiky o balíčku v hodnotě 700 miliard dolarů přece ještě přesvědčit. </seg>
<seg id="7"> Barney Frank, jeden z demokratických vyjednavačů, vyzval před hlasováním poslance k vyslovení souhlasu, i když, jak se vyjádřil, plán není populární. </seg>
<seg id="8"> "Je těžké získat politické uznání za vyhnutí se něčemu, k čemu ještě vůbec nedošlo," uznal. </seg>
</p>
<p>
<seg id="9"> Ještě během hlasování se index Dow Jones propadl o více než šest procent, čili o 600 bodů. </seg>
<seg id="10"> Důvodem byly obavy investorů, že by státní záchranný balíček mohl propadnout. </seg>
<seg id="11"> Krátce před koncem hlasování se hodnota indexu zvedla, aby se pak po oznámení o ztroskotání balíčku zase strmě propadla. </seg>
</p>
<p>
<seg id="12"> Odborníci nyní počítají s dalšími vážnými turbulencemi na mezinárodních finančních trzích. </seg>
<seg id="13"> Aby program mohl vstoupit v platnost, je třeba souhlasu Sněmovny reprezentantů i Senátu. </seg>
</p>
</doc>
<doc sysid="ref" docid="spiegel/2008/09/29/38043" genre="news" origlang="de">
<hl>
<seg id="1"> Cestovní agenti zaznamenávají rostoucí počty rezervací </seg>
</hl>
<p>
<seg id="2"> Vypadá to, že zima bude pro německé podnikatele v cestovním ruchu dobrá: </seg>
<seg id="3"> Podle jedné studie vzrostl u rezervací zájezdů na příští měsíce ve srovnání s předchozím rokem výrazně obrat - na zimní sezónu dokonce o víc než 30 procent. </seg>
</p>
<p>
<seg id="4"> Přes slabý ekonomický růst zůstává chuť Němců cestovat nezkalena. </seg>
<seg id="5"> U rezervací na zimní sezónu zaznamenaly cestovní kanceláře nárůst obratu o 31 procent oproti stejnému období loňského roku, jak v pondělí v Berlíně uvedl Německý cestovní svaz (Deutscher Reiseverband, DRV). </seg>
</p>
<p>
<seg id="6"> Podle průzkumu institutu pro průzkum trhu GfK jsou už i pro podzimní měsíce k dispozici zvýšené počty rezervací. </seg>
<seg id="7"> Obrat byl tak podle vyjádření DRV za říjen ve srovnání s rokem 2007 o cca jedenáct procent vyšší. </seg>
<seg id="8"> Podkladem pro tyto výsledky jsou čísla GfK, který každý měsíc vyhodnocuje data o rezervacích z 1200 německých cestovních kanceláří a interpoluje je na celkový trh. </seg>
<seg id="9"> Do tohoto výsledku byly zahrnuty rezervace zájezdů, které proběhly do konce srpna 2008. </seg>
</p>
<p>
<seg id="10"> Kvůli slabému kurzu dolaru jsou žádané především cesty do USA, uvedl DRV. </seg>
<seg id="11"> U těchto cest dělá přírůstek rezervací asi jednu třetinu. </seg>
<seg id="12"> Vedle toho jsou u Němců obzvlášť žádanými cíli Španělsko, Turecko a Řecko a také domácí vody. </seg>
<seg id="13"> Především organizované zájezdy jsou v kurzu, prohlásil předseda DRV Klaus Laepple. </seg>
</p>
<p>
<seg id="14"> S ohledem na stoupající výdaje za energii a potraviny jsou zde náklady "pro klienta snáz spočitatelné, než u individuálně organizované dovolené". </seg>
<seg id="15"> Laepple vysvětlil, že peníze mohou spotřebitelé mimo jiné ušetřit využitím slev za včasnou rezervaci nebo nabídek all-inclusive. </seg>
<seg id="16"> I v letních měsících byl prý počet rezervací velmi dobrý, takže ve srovnání s předchozím rokem bude opět zaznamenán vyšší obrat - i když podle jiné studie počet Němců, kteří podnikli nějakou cestu, ve srovnání s předchozím rokem poklesl. </seg>
</p>
</doc>
<doc sysid="ref" docid="sz/2008/09/29/32606" genre="news" origlang="de">
<hl>
<seg id="1"> Můj první Oktoberfest </seg>
</hl>
<p>
<seg id="2"> Donekonečna opakovaný popík, pivo z tupláků a prominenti v krojích od známých návrhářů. </seg>
<seg id="3"> Poprvé na pivní louce. </seg>
</p>
<p>
<seg id="4"> Susanne Kronzuckerová a já toho vlastně moc společného nemáme. </seg>
<seg id="5"> Ona je blond, televizní moderátorka a nosí na míru ušitý kroj. </seg>
<seg id="6"> Já mám tmavé vlasy, jsem studentka a můj šat je ze secondhandu. </seg>
<seg id="7"> Jedna věc nás ale spojuje: nejsme ještě ani tři minuty na pivní louce, a už se na nás vrhají fotografové a hbitě plní paměťové karty - to mi lichotí, vždyť jsem na Oktoberfestu poprvé. </seg>
<seg id="8"> Takhle se můžete spřátelit. </seg>
</p>
<p>
<seg id="9"> Zdá se, že můj levný kroj splnil svůj účel. </seg>
<seg id="10"> Jsem tady jako turistka a žiju severně od klobásového rovníku, a tak byl můj pocit pohodlí v kroji spíše omezený. </seg>
</p>
<p>
<seg id="11"> Ale hned po příjezdu na Theresienwiese je všechno lepší, než se zdálo. </seg>
<seg id="12"> Skoro každý má na sobě ženský kroj nebo kožené kalhoty; nikdo se nedívá znechuceně nebo trapně dotčeně - všechno je úplně normální. </seg>
<seg id="13"> Zvláštní pohledy u stánku s banány v čokoládě sklízí jen moje zástěra. </seg>
<seg id="14"> Jedna Mnichovanka mě upozorňuje na to, že jsem si ji špatně uvázala: "Nalevo jsi volná, uprostřed panna, napravo zadaná, vzadu ovdovělá." </seg>
<seg id="15"> Potají si přehodím mašli zezadu doleva. </seg>
<seg id="16"> "Dobře," řekne a zasměje se. </seg>
</p>
<p>
<seg id="17"> Ostatní se subtilními flirtovacími technikami tolik nezabývají a na sobě mají jednoduché plstěné klobouky s nápisem "To drunk to get dressed!" a vystrkují na kolemjdoucí nahé zadky. </seg>
<seg id="18"> Mladý muž s takovými exhibicionistickými sklony se jmenuje Bob, je z Anglie a na Oktoberfest přijel taky poprvé. </seg>
<seg id="19"> Připadá mu "gorgeous", s prodlouženým "óóó". </seg>
<seg id="20"> To mi vypráví poté, co si ulevil o zrovna vypitý máz. </seg>
<seg id="21"> Hned vedle jednoho z těch hydrantů, o nichž si všichni myslí, že to jsou odpadkové koše. </seg>
<seg id="22"> Bob je tedy jeden z obávaných "Wildbieslerů", jak se v Bavorsku říká na veřejnosti volně močícím lidem. </seg>
</p>
<p>
<seg id="23"> Ostatní to štěstí zbavit se tímto způsobem alkoholu nemají. </seg>
<seg id="24"> Kolem osmé večerní běhají po ploše, kde se Oktoberfest koná, houfně zdravotníci, kteří se o nebohé pijáky musí postarat. </seg>
<seg id="25"> Zdravotníci se vždy objevují v hejnech - ve čtyřech nosí zakrytá nosítka od stanu ke stanu. </seg>
<seg id="26"> Fungují tak, jako většina návštěvníků pivní louky: prázdná tam, plná zase zpátky. </seg>
<seg id="27"> Kdo leží pod plachtou této rakve z promilí, není vidět. </seg>
<seg id="28"> "To só te, které juž nemůžó dál," zavolá mi v odpověď na mou otázku jeden ze zdravotníků a zmizí v davu. </seg>
</p>
</doc>
<doc sysid="ref" docid="bbc/2008/09/29/125848" genre="news" origlang="en">
<hl>
<seg id="1"> Policie zveřejnila jméno oběti nehody </seg>
</hl>
<p>
<seg id="2"> Bylo zveřejněno jméno třiašedesátileté ženy, která zemřela v nemocnici poté, co ji v Essexu srazilo auto. </seg>
<seg id="3"> Nehoda na Shenfield Road v Brentwoodu v pátek odpoledne postihla Carole Paulsonovou z tamější Chelmsford Road. </seg>
<seg id="4"> Byla převezena do nemocnice Queen's Hospital v Romfordu, avšak později zemřela. </seg>
<seg id="5"> Po nehodě byl zadržen jedenapadesátiletý muž pro podezření na bezohlednou jízdu. </seg>
<seg id="6"> Byl už na policejní kauci propuštěn. </seg>
</p>
</doc>
<doc sysid="ref" docid="bbc/2008/09/29/126027" genre="news" origlang="en">
<hl>
<seg id="1"> Turecké diplomatické obzory se rozšiřují </seg>
</hl>
<p>
<seg id="2"> Dlouho předtím, než se Turecko začalo snažit o vstup do Evropské unie, toužily evropské mocnosti proniknout hluboko do tureckého zámezí. </seg>
<seg id="3"> Na východním břehu Bosporu, možná jenom dvacet kroků v Asii, stojí jedna z nejlepších památek této neúspěšné imperiální ambice. </seg>
<seg id="4"> Železniční stanice Hydarpaša byla navržena dvěma německými architekty Otto Ritterem a Helmutem Conu v neorenesančním slohu. </seg>
<seg id="5"> Tedy to vám řeknou turistické průvodce. </seg>
<seg id="6"> Budova sedí obkročmo na konci nástupišť s věží na každém rohu průčelí, na pohled k nerozeznání od nějaké provinční německé radnice. </seg>
<seg id="7"> Kámen je špinavý. </seg>
<seg id="8"> Celá stavba se pomalu rozpadá. </seg>
<seg id="9"> Ale jakmile se člověk dostane dovnitř klenuté pokladny, nemůže už mít pochyb o velikosti podniku, jehož nejzápadnější branou stanice byla. </seg>
<seg id="10"> Stanici v srpnu 1908 otevřelo německé konsorcium Anatolijsko-bagdádská korporace. </seg>
</p>
<p>
<seg id="11"> Německo, které se do hry impérií zapojilo pozdě, mělo v úmyslu své ambice na ovládnutí Blízkého východu realizovat pomocí této železnice, která měla vést do Damašku, Bagdádu a dál na území, které je dnes Saúdskou Arábií. </seg>
<seg id="12"> Ale německé imperiální ambice se zhroutily během první světové války. </seg>
<seg id="13"> Jejich koleje byly napadány Lawrencem z Arábie a jeho nepravidelnými jednotkami. </seg>
<seg id="14"> Relativní izolace od okolních území, vzniklá zmrazenými hranicemi studené války, je pryč </seg>
<seg id="15"> Britské a koloniální jednotky postupovaly z Egypta a vytlačily Turky a jejich německé spojence z Palestiny a Sýrie. </seg>
<seg id="16"> A pro stanici Hydarpaša také přišly špatné zprávy. </seg>
<seg id="17"> V roce 1917 zničil výbuch muničního vlaku její propracovanou střechu. </seg>
<seg id="18"> Turecké zdroje říkají, že šlo o sabotáž. </seg>
<seg id="19"> Od té doby se postupně drolí a dějiny ji obcházejí. </seg>
</p>
<p>
<seg id="20"> Avšak dnes tato brána do Anatolie a dál na východ slouží - alespoň symbolicky - k tomu, aby zvýraznila rozšiřující se obzory turecké diplomacie. </seg>
<seg id="21"> Vládnoucí strana Spravedlnost a Rozvoj - AKP - vytvořila pro zemi úplně novou zahraniční politiku. </seg>
<seg id="22"> Relativní izolace od okolních území, vzniklá zmrazenými hranicemi studené války, je pryč. </seg>
<seg id="23"> Nyní se uplatňuje nová politika - Turecko se angažuje. </seg>
</p>
<p>
<seg id="24"> Je pozoruhodné, že turecká vláda má dobré vztahy s Izraelem a Sýrií, s palestinskými frakcemi Hamásem a Fatahem, s Irákem a Íránem a samozřejmě s Evropskou unií a Spojenými státy. </seg>
<seg id="25"> Abych mohl přezkoumat parametry této nové politiky, nasedl jsem na noční vlak do tureckého hlavního města Ankara, kde jsem se měl setkat s jedním z předních expertů AKP na zahraniční politiku, tureckým poslancem Suatem Kiniklioglu. </seg>
<seg id="26"> Příští ráno - o zhruba deset a půl hodiny později - po kodrcavé jízdě po kolejích, které připomněly starosvětské rytmy známého dokumentu Noční pošta, jsem dorazil do turecké metropole, navržené jako nové město pro sekulární stát, jenž se chce ke své otomanské minulosti obrátit zády. </seg>
</p>
<p>
<seg id="27"> Avšak AKP se svými dobře známými islamistickými kořeny představuje posun paradigmat tureckého konsensu. </seg>
<seg id="28"> Na západě vzbudila podezření, především ve Washingtonu. </seg>
<seg id="29"> Taxík mě přivezl k hlavnímu stanu AKP, ultramoderní kamenné a kovové budově, záměrně postavené na rozvíjejícím se předměstí, obklopené napůl rozestavěnými obchodními domy a handlírnami na moc, kde se střední manažeři v obchodních oblecích - muži i ženy - setkávají, aby udělali brzké ranní obchody. </seg>
<seg id="30"> Suat Kiniklioglu by klidně mohl být středopravým politikem ze skoro každé jiné evropské politické strany. </seg>
<seg id="31"> Sako, kravata, jsem si jistý, že měl i Blackberry. </seg>
<seg id="32"> "Cílem zahraniční politiky strany je reintegrovat Turecko do jeho nejbližšího okolí. </seg>
<seg id="33"> Studená válka byla anomálie," řekl mi. </seg>
<seg id="34"> Turecko bylo odříznuto od svého zámezí. </seg>
<seg id="35"> Dnes se musí dívat na východ i na západ zároveň. </seg>
<seg id="36"> Nebyl to žádný výběr. </seg>
<seg id="37"> Muselo udělat obojí. </seg>
<seg id="38"> "Ale určitě přijde chvíle," zeptal jsem se, "kdy se Turecko možná bude muset rozhodnout?" </seg>
<seg id="39"> "Turecko", řekl, "si nepřálo, aby k takovému rozhodování muselo dojít." </seg>
<seg id="40"> Poté zdůraznil, co skoro všichni, se kterými jsem tu mluvil, říkali téměř zpaměti: Turecké vztahy nejen s Blízkým východem, ale i s Kavkazem a okolím Černého moře jsou stejně tak ku prospěchu Evropě a Spojeným státům jako Turecku. </seg>
<seg id="41"> S Tureckem na palubě se zdá, že Evropa jako celek může, metaforicky řečeno, jet po těchto kolejích na východ do Asie a na Blízký východ. </seg>
</p>
<p>
<seg id="42"> Zpátky na stanici Hydarpaša, po další povětšinou probdělé noci, jsem myslel na ty dva německé pány Herr Rittera a Herr Conu, kteří sledovali, jak se tato budova před sto lety stavěla. </seg>
</p>
<p>
<seg id="43"> Jak by byli překvapeni, kdyby zjistili, že evropské ambice na Blízkém východě můžou nyní být, z podstatné části, v tureckých rukou. </seg>
<seg id="44"> A když jsem v přístavu čekal na trajekt zpátky přes Bospor, vzpomněl jsem si, že v těch dnech se Turecku říkalo "nemocný muž Evropy". </seg>
<seg id="45"> Takže se zdá, že alespoň tehdy nebylo mnoho pochyb, který kontinent by měl na tuto fascinující zemi mít nárok. </seg>
</p>
</doc>
<doc sysid="ref" docid="times-of-london/2008/09/29/45558" genre="news" origlang="en">
<hl>
<seg id="1"> Pamětihodné životy: Vernon Handley a William Woodruff </seg>
</hl>
<p>
<seg id="2"> Mark Brown píše: Jako guildfordský hudební vedoucí od roku 1962, Vernon "Tod" Handley (nekrolog, 11. září) měl na starosti Guildfordský filharmonický orchestr a sbor. </seg>
<seg id="3"> Jako součást okresního hudebního plánu založil rok na to výborný sbor mladých Proteus. </seg>
<seg id="4"> Měl být do 21 let, ale v době, kdy Proteus v roce 1979 zpíval naposledy, bylo několika z nás téměř 30 - prostě jsme odmítli ten sbor vzdát. </seg>
</p>
<p>
<seg id="5"> Jméno "Proteus" (mytologický měnič tvarů) reprezentovalo ochotu a schopnost sboru pustit se do jakékoli hudby, která mu byla předložena - ať už madrigaly nebo Messiaen, ať už samostatně nebo s celým orchestrem. </seg>
<seg id="6"> Hudební přizpůsobivost vytvořená takovým mladým sborem byla často ohromující, vždycky vzrušující a to všechno díky inspiraci toho jediného muže a nadšení pro hudbu, které zůstalo naprosto neměnné po celou dobu. </seg>
<seg id="7"> Jak často nám jen Tod řekl, abychom "nechali hudbu mluvit samu za sebe". </seg>
<seg id="8"> Říkal: "Skladatel ví, co chce. </seg>
<seg id="9"> Je to všechno v té hudbě. </seg>
<seg id="10"> Tak to zazpívejte! " </seg>
<seg id="11"> Jeho taktovková technika byla naprosto jasná a precizní, avšak nebyla ani diktátorská, ani květnatá. </seg>
<seg id="12"> Ať už byl hudební standard kdekoliv, vždycky ho ještě pozvedl. </seg>
</p>
<p>
<seg id="13"> John Frayn Turner píše: </seg>
<seg id="14"> Pokud měl být nějaký dirigent pasován na rytíře, pak to byl Vernon Handley. </seg>
<seg id="15"> Znal jsem ho dobře ve dvou desetiletích, kdy dirigoval Guildfordský filharomincký od roku 1962 do roku 1982. </seg>
<seg id="16"> Za posledních asi 40 let jsem recenzoval více než 100 jeho koncertů a mohu čestně říct, že jsem nikdy nebyl žádným z nich zklamán - a mnohokrát jsem byl inspirován. </seg>
<seg id="17"> Tod Handley měl takovou skvělou kombinaci velikosti a osobní skromnosti. </seg>
<seg id="18"> Nesnášel dirigenty, kteří, dle jeho slov, jednoduše "tahali po světě jednu nebo dvě prosáklé pecky". </seg>
<seg id="19"> Bude mnohým z nás chybět. </seg>
</p>
<p>
<seg id="20"> William Woodruff </seg>
</p>
<p>
<seg id="21"> Profesor John Beckett píše: </seg>
<seg id="22"> Váš nekrolog Williama Woodruffa (25. září) tvrdí, že "v roce 1946 se vrátil k ekonomické historii v Oxfordu a v roce 1950 se stal výzkumníkem na Houblon-Norman... a zároveň studoval na BSc, MA a PhD". </seg>
<seg id="23"> Tohle vychází z Woodruffovy poznámky autora v Beyond Nab End, ale není to přesné. </seg>
</p>
<p>
<seg id="24"> Od roku 1946 do roku 1953 vyučoval ekonomickou historii na Univerzitě v Nottinghamu, a v té době dodělal disertační práci na britský gumárenský průmysl, kterou vedl profesor J. D. Chambers, a následně ji vydal v roce 1958 jako publikaci Britský gumárenský průmysl. </seg>
<seg id="25"> Skutečně strávil roky 1950-51 v Americe jako výzkumník na Houblon-Norman a léto 1952 na Illinoiské, Harvardské a Newyorské univerzitě. </seg>
<seg id="26"> V roce 1953 definitivně opustil Nottingham a přešel do Illinois. </seg>
<seg id="27"> Není známo, proč Woodruff tuto část své kariéry přešel. </seg>
</p>
</doc>
<doc sysid="ref" docid="abces/2008/09/29/98762" genre="news" origlang="es">
<hl>
<seg id="1"> J. Vicente Resino na Filozofické fakultě </seg>
</hl>
<p>
<seg id="2"> "Doporučuji výstavu Josého Vicente Resiny "Flamenco a život", protože jeho dokumentární černobílé fotografie jsou úžasné. </seg>
<seg id="3"> Upoutaly mě jednoduchostí a silným nábojem, s nimiž na diváky působí, a ohleduplností a respektem k fotografovaným. </seg>
<seg id="4"> Výstava, která ukazuje mnoho citu. </seg>
<seg id="5"> Resino umí zachytit magické okamžiky." </seg>
</p>
</doc>
<doc sysid="ref" docid="elmundo/2008/09/29/4957" genre="news" origlang="es">
<hl>
<seg id="1"> Honda podruhé zaútočí se svým bestsellerem </seg>
</hl>
<p>
<seg id="2"> V měsíci listopadu zahájí Honda prodej druhé generace modelu Jazz. </seg>
<seg id="3"> Jestliže předchůdce tohoto jednoprostorového vozidla již disponoval značným prostorem, nyní nabízí ještě prostornější interiér. </seg>
<seg id="4"> K tomu se připojují vylepšené motory, které zvyšují komfort jízdy a umožňují větší úsporu paliva. </seg>
</p>
<p>
<seg id="5"> Evoluce spíše než revoluce. </seg>
<seg id="6"> Taková je druhá generace Hondy Jazz. </seg>
<seg id="7"> I když z estetického hlediska jsou linie nového Jazzu velmi podobné předchozímu modelu, na tomto jednoprostorovém voze došlo k mnoha změnám. </seg>
<seg id="8"> Je třeba zmínit např. inovativní design, novou platformu, větší rozměry a nové motory. </seg>
</p>
<p>
<seg id="9"> Ještě předtím, než nový model prozkoumáme, je třeba poznamenat, že nový Jazz přichází na trh šest let po uvedení první generace. </seg>
<seg id="10"> Proto první, čeho si povšimneme, je fakt, že Honda potřebovala na omlazení tohoto modelu kratší období než jiní výrobci. </seg>
</p>
<p>
<seg id="11"> Ačkoli v Evropě je Jazz méně známým modelem, na jiných trzích se stal v prodeji fenoménem. </seg>
<seg id="12"> To je třeba případ Japonska, země, kde byl Jazz nejprodávanějším autem v roce 2002, a také během letošního roku 2008. </seg>
<seg id="13"> Právě v Japonsku se od uvedení Hondy Jazz na trh prodalo téměř milión kusů. </seg>
<seg id="14"> Druhým trhem se stal starý kontinent s přibližně půlmilionem prodaných kusů za šest let. </seg>
</p>
<p>
<seg id="15"> Honda si však klade za cíl, aby nový Jazz zvýšil prodej ve své kategorii. </seg>
<seg id="16"> Tedy zatímco v roce 2007 tato japonská firma prodala celkem 83 000 kusů Hondy Jazz, v roce 2009 odhady počítají se 100 000 automobily, což by na evropském trhu znamenalo nárůst o 17 %. </seg>
</p>
<p>
<seg id="17"> Pokud jde o španělský trh, Honda od roku 2002 prodala celkem 8 000 kusů modelu Jazz, což znamená 6,7 % z celkového prodeje Hondy ve Španělsku. </seg>
<seg id="18"> Pokud jde o novou generaci Jazzu, vedení španělské pobočky očekává prodej 2 000 kusů za celý rok. </seg>
</p>
<p>
<seg id="19"> Právě příchod nového Jazzu umožní Hondě výrazně zmírnit pokles prodeje ve Španělsku. </seg>
<seg id="20"> Vedení automobilky tak de facto očekává zakončení roku s celkovým počtem 22 000 prodaných kusů, což znamená o 4 000 méně než v roce 2007 a pokles o 16 %. </seg>
</p>
<p>
<seg id="21"> Honda i přes tento nárůst prodeje zvýšila svůj podíl na španělském trhu na 1,8 %, oproti 1,6 % z loňského roku. </seg>
<seg id="22"> V roce 2010 pak tato japonská firma očekává, že dosáhne 2 %. </seg>
</p>
<p>
<seg id="23"> Aby Honda dosáhla tohoto podílu, spoléhá na úspěch svého dalšího nového modelu. </seg>
<seg id="24"> Je jím Honda Insight, pětidvéřový hybrid kompaktní velikosti s délkou 4,37 metrů, od něhož si japonská společnost slibuje celosvětový prodej přibližně 200 000 kusů ročně. </seg>
<seg id="25"> Pokud jde o trhy, podle odhadů japonského výrobce se 50 % Insightu prodá ve Spojených státech, zatímco zbývající procenta si rozdělí starý kontinent a Japonsko. </seg>
</p>
<p>
<seg id="26"> Zahájení prodeje Hondy Insight se očekává v prvních měsících příštího roku, jakmile bude v lednu ve Valencii představen veřejnosti. </seg>
</p>
<p>
<seg id="27"> Oproti první generaci se u nového Jazzu zvětšily všechny rozměry. </seg>
<seg id="28"> Jeho délka se zvýšila až na 3,9 metrů (o pět centimetrů více), šířka na 1,69 metrů (o dva centimetry více) a rozvor náprav na 2,5 metrů, což znamená prodloužení o pět centimetrů. </seg>
<seg id="29"> Výška se naopak nezměnila a činí stále 1,52 metrů. </seg>
</p>
<p>
<seg id="30"> Zvětšením rozměrů došlo i k zvětšení vnitřního prostoru. </seg>
<seg id="31"> Této výhody bylo dosaženo jednak použitím nové platformy, jednak uložením palivové nádrže uprostřed vozu, které bylo použito již u předchozí Hondy Jazz. </seg>
</p>
<p>
<seg id="32"> Také objem zavazadlového prostoru - který disponuje systémem dvojitého dna - se zvýšil až na 399 litrů, o 19 litrů více, než činil objem zavazadlového prostoru u první generace. </seg>
<seg id="33"> Je třeba poznamenat, že tyto rozměry se vyskytují u verze s motorem 1.4, neboť objem zavazadlového prostoru u Hondy Jazz 1.2 činí 379 litrů. </seg>
</p>
<p>
<seg id="34"> Dalším zdokonalením kromě vnějších prvků - jako jsou zadní LED světla či možnost vybavení prosklenou panoramatickou střechou - je snazší přístup na zadní sedadla. </seg>
<seg id="35"> Dveře vedoucí do druhé řady sedadel umožňují úhel otevření 80 stupňů oproti 67 u prvního modelu Jazz. </seg>
</p>
<p>
<seg id="36"> U druhé generace Hondy Jazz jsou nové i motory. </seg>
<seg id="37"> Z počátku se bude tento malý model nabízet se dvěma benzínovými motory 1,2 a 1,4 litru. </seg>
<seg id="38"> Oba motory využívají technologii i-VTEC, která umožňuje nižší spotřebu, nižší emise oxidu uhličitého a přináší vynikající vylepšení pohonného systému zároveň s vysokým točivým momentem v plném rozsahu otáček motoru. </seg>
</p>
<p>
<seg id="39"> První motor o objemu 1,2 litru má výkon 90 koní při 6 000 otáčkách s maximálním točivým momentem 114 Nm při 4 900 otáčkách. </seg>
<seg id="40"> Tento motor - který měl u předchozí generace vozu Jazz 78 koní - má spotřebu 5,3 litru a emise 125 gramů CO2. </seg>
</p>
<p>
<seg id="41"> Oproti předchozímu motoru, který u předešlé generace dosahoval 83 koní, bude nynější dosahovat 100. </seg>
<seg id="42"> Honda Jazz 1.4 s výkonem 100 koní má kombinovanou spotřebu 5,4 litru a emise 128 gramů CO2. </seg>
</p>
</doc>
<doc sysid="ref" docid="elmundo/2008/09/29/4958" genre="news" origlang="es">
<hl>
<seg id="1"> "Auto včelka" zabraňuje srážkám </seg>
</hl>
<p>
<seg id="2"> K pokroku ve vývoji technologií chránících proti nehodám se Nissan tentokrát inspiroval v přírodě, konkrétně u včel. </seg>
<seg id="3"> Tato japonská firma vytvořila robota, který si bere za vzor létání včel, a tak zabraňuje srážkám. </seg>
<seg id="4"> Takový je Bio-mimetic Car Robot Drive neboli BR23C, který představuje první krok v technologiích prevence srážek. </seg>
</p>
<p>
<seg id="5"> Inženýři Centra pro technický pokrok Nissan Motor Co. robotka vyvinuli ve spolupráci s Centrem pro pokrok ve vědecko-technologickém výzkumu prestižní japonské Tokijské univerzity. </seg>
</p>
<p>
<seg id="6"> Podle Kazuhira Doie, generálního ředitele public relations pro technologii, výzkum a vývoj značky, je BR23C prezentován jako rozšíření čtyř zón bezpečnostního štítu Nissanu. </seg>
<seg id="7"> Robot má za úkol posílit schopnost prevence srážek u vozů této značky. </seg>
</p>
<p>
<seg id="8"> Během letu si každá včela vytváří svůj vlastní osobní prostor oválného tvaru, který se velmi podobá bezpečnostnímu štítu Nissanu. </seg>
</p>
<p>
<seg id="9"> Nejdůležitější jsou však složené včelí oči, které jsou schopny vidět do všech směrů v úhlu větším než 300 stupňů, což včele umožňuje letět ve svém osobním prostoru bez zastavení. </seg>
</p>
<p>
<seg id="10"> Inženýři při vytváření této vizuální funkce navrhli to, co nazvali laserovým lokalizátorem (Laser Range Finder). </seg>
<seg id="11"> Ten zaznamenává překážky, které se nacházejí až do vzdálenosti dvou metrů v okruhu 180 stupňů před BR23C, vypočítá vzdálenost daného objektu a vyšle signál palubnímu mikroprocesoru, který jej okamžitě převede na varování před kolizí. </seg>
</p>
<p>
<seg id="12"> "V okamžiku, kdy je zaznamenána překážka, robotek napodobí včelí pohyby a okamžitě změní směr otočením kol do pravého nebo ještě většího úhlu, aby zabránil srážce. </seg>
<seg id="13"> Největším rozdílem oproti jakémukoli existujícímu systému je fakt, že všechny úhybné manévry jsou naprosto instinktivní. </seg>
<seg id="14"> Kdyby tomu tak nebylo, robot by nebyl schopen reagovat dostatečně rychle, aby se vyhnul překážkám," vysvětluje Toshiyuki Andoh, ředitel Mobilní laboratoře a hlavní inženýr tohoto projektu. </seg>
</p>
<p>
<seg id="15"> Robot se na rozdíl od včel nemůže pohybovat směrem nahoru a dolů ani diagonálně, jeho pohyb se omezuje pouze na dvě dimenze a na směr, kterým je umožněn otáčením jeho kol, nikoliv však v nekonečném množství směrů a možností jako u včel. </seg>
<seg id="16"> Nissan proto kromě zrychlení a zpomalení využil i funkci rotace, aby robotek zabránil srážce. </seg>
</p>
<p>
<seg id="17"> "Zařízení potřebuje pouze každých pár vteřin zpracovat informaci a podle těchto údajů se zachovat. </seg>
<seg id="18"> Nevyžaduje uchování informace ani logické intuice z předchozích manévrů, díky čemuž může fungovat bez přerušení s pouhými dvěma tucty kB paměti. </seg>
<seg id="19"> Možná vás to překvapí, ale u paměti nehovoříme ani o giga, ani o mega." </seg>
</p>
<p>
<seg id="20"> To je první krok v rozvoji nových technologií okamžité prevence srážek, technologie, u níž Nissan předpovídá využití u sériových aut za deset let. </seg>
</p>
<p>
<seg id="21"> Robot používá lithiové polymerové baterie, které jsou lehčí a vydrží déle než lithium-ionové. </seg>
</p>
<p>
<seg id="22"> Dalším možným budoucím využitím této technologie by mohlo být zabudování jednotky do systému GPS satelitní navigace, která by řidiče dovedla do cíle a vyhnula se přitom překážkám na cestě. </seg>
</p>
</doc>
<doc sysid="ref" docid="elmundo/2008/09/29/4954" genre="news" origlang="es">
<hl>
<seg id="1"> Užijte si strachu, než si vezmete hypotéku </seg>
</hl>
<p>
<seg id="2"> Je třeba uznat, že Ministerstvu financí USA, kromě toho, že má dostatek kapitálu na rozdávání injekcí, nechybí ani vynalézavost. </seg>
<seg id="3"> Tváří v tvář krizi, a aby zabránilo Američanům brát si rizikové hypotéky u bank s pochybnou solventností, vytvořilo na internetu populárně-naučnou hru "Bad Credit Hotel". </seg>
<seg id="4"> Neboli "Hotel špatných úvěrů"... či popletený hotel. </seg>
</p>
<p>
<seg id="5"> Hotel a zvláště jeho recepční vypadají pochmurně, aby si člověk jednou, dvakrát i třikrát rozmyslel, zda je ta pravá chvíle žádat o úvěr. </seg>
<seg id="6"> A především pak kde žádat, což je pravděpodobně jejím záměrem. </seg>
</p>
<p>
<seg id="7"> Faktem je, že hra obsahuje užitečné informace, i když nepříliš podrobné. </seg>
<seg id="8"> Je to stránka vhodná spíše pro mládež, než prostor pro celou veřejnost. </seg>
<seg id="9"> A co se stane, když hra končí? </seg>
<seg id="10"> Uvnitř hotelu se objeví pokoj snů. </seg>
<seg id="11"> Alespoň něco, protože o koupi domu raději nemluvit... </seg>
</p>
</doc>
<doc sysid="ref" docid="lesechos/2008/09/29/114170" genre="news" origlang="fr">
<hl>
<seg id="1"> Morgan Stanley otevírá svůj kapitál MUFG </seg>
</hl>
<p>
<seg id="2"> Bankovní dům Morgan Stanley ohlásil, že do jeho středu vstupuje Mitsubishi UFJ Financial Group (MUFG), největší Japonská banka, která vydá devět miliard dolarů, aby získala 21 % z jeho kapitálu. Přijetí této zprávy provázel značný pokles jeho kurzu na burze. </seg>
<seg id="3"> Týden poté, co odhalily svou předběžnou dohodu, obě banky vysvětlily, že MUFG hodlá koupit 9,9 % běžných akcií Morgan Stanley za jednotnou cenu 25,25 dolaru, což představuje celkový obnos ve výši tří miliard dolarů. </seg>
<seg id="4"> Sjednaná cena je o 19 % nižší, než účetní hodnota cenných papírů k 31. srpnu. </seg>
<seg id="5"> Banka MUFG investuje dalších šest miliard dolarů do získání konvertovatelných cenných papírů, které jí zajistí 10% výnos a jejichž směnná cena činí 31,25 dolaru. </seg>
<seg id="6"> Morgan Stanley upřesnil, že celá operace se uskuteční na základě průměrné jednotné ceny 29 dolarů, tj. 28 % pod jeho aktuálním kurzem. </seg>
<seg id="7"> Akcie Morgan Stanley přesto ztrácely 6,79 % a dostaly se na 23,07 dolaru okolo 17.00 greenwichského času. </seg>
<seg id="8"> "Toto strategické sloučení představuje důležitou příležitost na cestě k urychlení přechodu společnosti Morgan Stanley k statutu bankovního holdingu," vysvětlil John Mack, generální ředitel této americké skupiny. </seg>
<seg id="9"> Nový statut přijal Morgan Stanley minulý týden, což mu má umožnit rozrůznit jeho aktivity, zároveň jej to však umisťuje pod dohled Federální rezervní banky. </seg>
<seg id="10"> Jeho sloučení s MUFG také potvrzuje, že současná finanční krize nutí největší esa z Wall Streetu zaujmout daleko opatrnější přístup než dříve. </seg>
<seg id="11"> Podmínky představené v pondělí mimo jiné ukazují, že dohoda byla v průběhu posledních několika dní pozměněna: minulé pondělí Morgan pouze oznámil, že prodá až 20 % svých akcií Japoncům za zhruba 8,5 miliardy dolarů. </seg>
</p>
<p>
<seg id="12"> "Ještě před týdnem jsme si mysleli," vysvětlil v Tokiu Tošihide Mizuno, výkonný ředitel MUFG, "že naše účast se bude skládat výhradně z běžných akcií. </seg>
<seg id="13"> Avšak s ohledem na současnou situaci ekonomie a trhu jsme chtěli omezit rizika na minimum a také se krýt." </seg>
<seg id="14"> Na základě vážené průměrné ceny zaplatí MUFG za cenné papíry Morgan Stanley o 7 % méně, než je jejich účetní hodnota. </seg>
<seg id="15"> A operace bude mít za následek snížení zisku z akcie asi o 20 %. </seg>
<seg id="16"> Dohoda předpokládá, že MUFG bude za rok moci konvertovat polovinu svých preferenčních cenných papírů na běžné akcie, jestliže se posledně jmenované budou po jistou dobu směňovat za cenu o 50 % přesahující směnnou cenu, tzn. za zhruba 47 dolarů. </seg>
<seg id="17"> Morgan Stanley ujišťuje, že kapitál, který přinese MUFG, mu umožní využít investičních příležitostí, posílit svou bilanci a navýšit svou hotovost. </seg>
<seg id="18"> Mluvčí skupiny však odmítla podat upřesňující informace o strategických projektech obou nových spojenců. </seg>
<seg id="19"> Po investici MUFG by se Morgan Stanley měl chlubit poměrem platební způsobilosti Tier One okolo 15 %, tedy jedním z nejlepších v odvětví. </seg>
<seg id="20"> Morgan upřesnil, že od konce srpna "citelně" snížil svou bilanci. </seg>
<seg id="21"> Poslední týdny byly pro skupinu náročné, poněvadž její burzovní kurz se propadl o polovinu, zatímco pojistné náklady proti riziku neplacení spojené s dluhem prudce rostly. </seg>
<seg id="22"> Tyto náklady v pondělí nabraly opačný vývoj, zůstaly však vysoké, okolo 12 %. </seg>
<seg id="23"> Minulý týden oznámila Goldman Sachs, jediná další "přeživší" z velkých investičních bank Wall Streetu po krachu Bear Stearns a Lehman Brothers a výkupu Merrill Lynch, že vybrala 15 miliard dolarů, a to částečně od Berkshire Hathaway, skupiny Warrena Buffetta. </seg>
</p>
</doc>
<doc sysid="ref" docid="liberation/2008/09/29/20532" genre="news" origlang="fr">
<hl>
<seg id="1"> Rafael Correa v pondělí v Quitu. </seg>
</hl>
<p>
<seg id="2"> Znovu založit republiku okolo socializmu XXI. století. </seg>
<seg id="3"> Takový je společný projekt Venezuelce Huga Cháveze, Bolivijce Eva Moralese a Ekvádorce Rafaela Correy. </seg>
<seg id="4"> Minulou neděli třetí jmenovaný předložil k hlasování, po vzoru svých protějšků a přátel, návrh nové Ústavy. </seg>
<seg id="5"> A jeho mise je splněna, poněvadž 64 % voličů, podle oficiálních výsledků pokrývajících 80 % hlasů, hlasovalo v referendu "ano". </seg>
</p>
<p>
<seg id="6"> "Ne" podle těchto výsledků získalo 28 %, 7 % hlasů bylo neplatných a 0,7 % hlasovacích lístků bylo prázdných. </seg>
<seg id="7"> Aby byl návrh Ústavy přijat, musel získat polovinu hlasů plus jeden. </seg>
<seg id="8"> Dva průzkumy uskutečněné u východu z volebních místností a propočet nevládní organizace předpověděly v neděli jasné vítězství "ano", přičemž je situovaly do rozmezí 63 % až 70 %. </seg>
</p>
<p>
<seg id="9"> Rafael Correa se ostatně v noci z neděle na pondělí dožadoval vítězství svého návrhu Ústavy. </seg>
<seg id="10"> "Ústava zvítězila na celé čáře," ujistil a gratuloval Ekvádorcům v sídle gubernátorství Guayaquil, 280 kilometrů jihozápadně od Quita. </seg>
<seg id="11"> Rozumí se samo sebou, že Rafael Correa obdržel blahopřání od Cháveze a Moralese, také však od svého chilského protějšku, Michelle Bacheletové. </seg>
</p>
<p>
<seg id="12"> Hlasování, které se podle pozorovací mise Organizace států Ameriky (OEA) odehrálo v klidu, se týkalo textu o 444 bodech budujících "nový socializmus" propagovaný prezidentem. </seg>
<seg id="13"> Návrh Ústavy posvěcuje moc státu nad ekonomií tím, že mu vyhrazuje "plánování rozvoje" země žijící především z těžby nafty cizími společnostmi a z deviz, které zasílají její emigranti. </seg>
</p>
<p>
<seg id="14"> Návrh zaštiťovaný Correou, který byl zvolen v roce 2006, také rozšiřuje pravomoce hlavy státu, která bude moci vykonávat dva po sobě jdoucí čtyřleté mandáty a bude mít možnost rozpustit sněmovnu. </seg>
</p>
<p>
<seg id="15"> Correa již oznámil, že této pravomoce využije a bude se v únoru 2009 ucházet o nový mandát. </seg>
<seg id="16"> Ústava mimo jiné upevňuje princip bezplatného zdravotnictví a vzdělání, který prezident začal zavádět v zemi s 13,9 milionu obyvatel, kde 50 % populace žije pod hranicí chudoby. </seg>
</p>
<p>
<seg id="17"> Konečně také počítá se zákazem přítomnosti cizích vojsk, čímž ukončí dohodu mezi Washingtonem a Quitem o užívání ekvádorské základny jako výchozího bodu amerických protidrogových operací. </seg>
</p>
</doc>
<doc sysid="ref" docid="liberation/2008/09/29/20533" genre="news" origlang="fr">
<hl>
<seg id="1"> V Čadu bylo osvobozeno 19 rukojmí </seg>
</hl>
<p>
<seg id="2"> Egyptské komando vzalo útokem únosce jedenácti turistů a jejich osmičlenného doprovodu, kteří byli zajati před deseti dny. </seg>
</p>
<p>
<seg id="3"> Jsou v Káhiře. </seg>
<seg id="4"> Jedenáct evropských turistů a jejich osm egyptských průvodců, kteří byli deset dní drženi v zajetí v poušti, byli v pondělí živi a zdrávi převezeni do egyptského hlavního města. </seg>
<seg id="5"> Během rána je v Čadu osvobodilo egyptské komando. </seg>
<seg id="6"> Rukojmí přiletěli okolo 15.30, zjevně v dobré formě, na palubě speciálního letadla na vojenskou základnu al-Maza, těsně sousedící s mezinárodním letištěm v Káhiře. </seg>
</p>
<p>
<seg id="7"> Okamžitě byli převezeni, aniž by měli možnost vyjádřit se v tisku, na palubě helikoptér do nemocnice v Maadi, okrajové rezidenční čtvrti Káhiry, aby tam byli podrobeni lékařským prohlídkám. </seg>
<seg id="8"> "Jsou zcela zdrávi" a "únoscům nebylo vyplaceno žádné výkupné", prohlásil na pojezdové dráze letiště egyptský ministr turizmu Zohejr Garrana. </seg>
</p>
<p>
<seg id="9"> Od svého zajetí 19. září během safari ve vozidle s pohonem všech čtyř kol na úpatí hory Uanat, na hranicích Egypta, Súdánu a Libye, byla skupina rukojmích vláčena z jedné skrýše do druhé 35 neznámými únosci. </seg>
<seg id="10"> Skupina zahrnuje 11 turistů - pět Italů, pět Němců a jednu Rumunku - a rovněž osm Egypťanů: dva průvodce, čtyři řidiče, jednoho pohraničníka ředitele agentury Aegyptous, organizátorky safari. </seg>
</p>
<p>
<seg id="11"> Jistý vedoucí představitel egyptských bezpečnostních složek naznačil, že 30 členů speciálních jednotek, kteří se k místu přiblížili na palubě dvou helikoptér, vyrazilo na steč během noci těsně před úsvitem. </seg>
<seg id="12"> "Nastala přestřelka, polovina únosců byla zabita a ostatní uprchli," řekl tento zdroj, který si přál zůstat v anonymitě. </seg>
<seg id="13"> Naznačil, že celkem 150 členů egyptských speciálních sil z jednotky "blesk" bylo posláno do Súdánu, kde získali podporu německých a italských komand. </seg>
</p>
<p>
<seg id="14"> Šéf italské diplomacie Franco Frattini se z Bělehradu, kde se právě nachází, zmínil o úloze, kterou sehráli tajní agenti a složky italských speciálních sil. </seg>
<seg id="15"> "Musíme uznat, že jsme tohoto výsledku dosáhli díky profesionalitě a efektivitě lidí z našich tajných služeb, ze speciálních sil," prohlásil bez dalších upřesnění. </seg>
<seg id="16"> Popřel také, že by bylo vyplaceno výkupné. </seg>
</p>
<p>
<seg id="17"> V předvečer súdánská armáda prohlásila, že při hlídce zadržela vozidlo s pohonem všech čtyř kol, na jehož palubě se nacházeli únosci, přičemž jich šest zabila včetně čadského velitele a dva zatkla. </seg>
<seg id="18"> Armáda tvrdila, že byli napojeni na skupinu rebelů v Dárfúru, Hnutí za osvobození Súdánu - Jednota (SLA-U), což zmíněné hnutí okamžitě odmítlo. </seg>
</p>
</doc>
<doc sysid="ref" docid="ledevoir/2008/09/29/19461" genre="news" origlang="fr">
<hl>
<seg id="1"> Dopisy - Tichá většina resortu kultury </seg>
</hl>
<p>
<seg id="2"> Debata o financování kultury plní stránky novin palcovými titulky a je tématem právě probíhající předvolební kampaně. </seg>
<seg id="3"> Tím lépe. </seg>
<seg id="4"> Jedna oblast našeho kulturního života je však stále opomíjena. </seg>
<seg id="5"> Kdo povstane, aby pranýřoval ubohé sumy, které jsou poskytovány malým muzeím, archivům, archeologickým vykopávkám a národním pamětihodným místům, která hynou hlady? </seg>
<seg id="6"> Který politik si troufne připomenout federální vládě, že opomíjí své památky a své historické budovy? </seg>
<seg id="7"> Že v Québeku, stejně jako v Kanadě, nemáme zákony, které by skutečně chránily naše kulturní dědictví? </seg>
</p>
<p>
<seg id="8"> Věděli jste, že francouzská vláda věnuje tři a půl milionu eur na restaurování pouhého zámku Chinon v údolí Loiry? </seg>
<seg id="9"> U našich amerických sousedů stojí psáno v Ústavě, že ochrana kulturního dědictví je součástí kultury Američanů a že toto dědictví má být chráněno všemi občany, všemi zvolenými zástupci a všemi krajskými organizacemi, a to v součinnosti. </seg>
<seg id="10"> V Québeku, ve federaci společností pro historii Québeku, usiluje nejméně 40 000 dobrovolníků sdružených do 211 společností pro historii, památky, archivy a genealogii o rozkrývání historie, zachování hromady soukromých archivů a ochránění archeologických pozůstatků za pár drobných. </seg>
<seg id="11"> Často jsou právě tyto společnosti hlídacími psy našich památek, které hnány beznadějí protestují, když promotéři a vedoucí činitelé vypouštějí své buldozery na staré kameny a zapomenuté hřbitovy. </seg>
<seg id="12"> Kdy se konečně dočkáme tribuny pro historii a památky? </seg>
</p>
</doc>
<doc sysid="ref" docid="hvg.hu/2008/09/29/52398" genre="news" origlang="hu">
<hl>
<seg id="1"> Vlády Beneluxu zestátní část banky Fortis </seg>
</hl>
<p>
<seg id="2"> Státy Beneluxu pomohou belgicko-holandské bance Fortis, která se jako první v Evropě dostala do potíží kvůli šířícímu se účinku krize amerického hypotečního trhu, částečným zestátněním: trojice zemí podpoří peněžní a pojišťovací ústav, jenž má kapitálovou účast také v Maďarsku, částkou 11,2 miliard eur. </seg>
</p>
<p>
<seg id="3"> Dohodly se na tom tento víkend na nejvyšší úrovni belgická, lucemburská a holandská vláda za účasti prezidenta Evropské centrální banky a evropské komisařky pro hospodářskou soutěž. </seg>
<seg id="4"> Banka Fortis je první v eurozóně, jež se v rámci krize mezinárodních finančních trhů, šířící se ve vlnách již déle než rok, dostala do velké krize, a rozhodnutí učiněná v této věci by mohla být z určitého hlediska posuzována jako precedenty. </seg>
</p>
<p>
<seg id="5"> Ve smyslu rozhodnutí, které se zrodilo v neděli v noci, vykoupí všechny tři státy téměř polovinu (49 procent) tamního majetku banky. </seg>
<seg id="6"> Banka s naprostou jistotou prodá část svých kapitálových účastí, především pak - hlavně pojišťovací - aktivity zakoupené v loňském roce od holandské banky ABN Amro. </seg>
</p>
<p>
<seg id="7"> Akcie banky Fortis začaly minulý týden prudce klesat, v druhé polovině týdne se už v ústavu objevovaly vážné znaky krize. </seg>
<seg id="8"> Analytici se však shodují v tom, že se svými 85 tisíci zaměstnanci je banka příliš velká na to, aby ji nechali zkrachovat. </seg>
<seg id="9"> Cenné papíry firmy spadly jen v pátek o 12 procent, na 14leté minimum. </seg>
<seg id="10"> Od ledna klesla hodnota akcií o více než dvě třetiny. </seg>
<seg id="11"> Vzhledem k současným cenám akcií se celková tržní kapitálová hodnota skupiny pohybuje kolem 14 miliard euro, podle vedoucích představitelů podniku je to však nereálné. </seg>
<seg id="12"> Vedení podniku ostatně viní z pádu akcií Fortisu nejistotu na zámořském trhu související s přijetím plánu amerického balíčku v hodnotě 700 miliard dolarů. </seg>
</p>
<p>
<seg id="13"> V pondělí už akcie mírně stouply. </seg>
<seg id="14"> V pátek byl do čela banky jmenován nový generální ředitel Filip Dierckx. </seg>
<seg id="15"> Peněžní ústav hledal i soukromé kupce, ovšem s vážnější nabídkou se dosud nikdo nepřihlásil. </seg>
<seg id="16"> Belgická vláda již dříve oznámila, že se investoři nemusejí obávat, o své peníze nepřijdou. </seg>
<seg id="17"> Mezi klienty banky dosud nevypukla panika a pobočky nebyly brány útokem. </seg>
<seg id="18"> V Maďarsku disponuje banka Fortis samostatnou pobočkou a skoupila také několik leasingových firem. </seg>
</p>
</doc>
<doc sysid="ref" docid="nol.hu/2008/09/29/19727" genre="news" origlang="hu">
<hl>
<seg id="1"> Liška v kurníku </seg>
</hl>
<p>
<seg id="2"> Životní a zdravotní pojišťovny v Americe na základě údajů lidí o nákupu léků často zavrhují možnost uzavřít s uchazečem pojišťovací smlouvu. </seg>
<seg id="3"> Odborníci na ochranu údajů se obávají, že se trh s daty stane nekontrolovatelný. </seg>
</p>
<p>
<seg id="4"> "Existuje program na ochranu dat, který váže použití údajů o předepisování léků v každém případě na svolení dotyčné osoby. </seg>
<seg id="5"> Ten musí být v rukou někoho nezávislého, jinak svěřujeme kurník lišce," cituje list Washington Post Richarda Dicka, autora programu určeného ke sledování předepisování léků. </seg>
</p>
<p>
<seg id="6"> Pojišťovací společnosti činí pojistné a částky vyplácené v případě pojistných událostí závislé na zdravotním stavu zájemců, a pokud je riziko vyhodnoceno jako příliš veliké, pojištění s ním ani neuzavřou. </seg>
<seg id="7"> Dříve posílaly dotyčné na lékařská vyšetření a smlouvu uzavíraly pouze, když znaly jejich výsledky. </seg>
<seg id="8"> Před deseti lety vymyslel Dick mnohem levnější postup: na základě identifikačního čísla zákazník od lékáren lehce zjistí, jaké léky si dotyčný koupil za poslední rok a půl, z čehož program sám vyvodí, jakým trpí onemocněním a jaký je jeho zdravotní stav. </seg>
<seg id="9"> Například pokud si pravidelně kupuje velké množství léků na snížení cholesterolu, odkazuje to k tomu, že má prakticky nekontrolovatelně vysokou hladinu krevních tuků, což ho okamžitě zařadí do kategorie s vyšším rizikem. </seg>
</p>
<p>
<seg id="10"> V oběhu je hned několik verzí programu, některé určují současně i koeficient rizika, takže pojišťovně kromě papírování téměř nezbývá žádná práce, ačkoli vyvstávají drobné potíže. </seg>
<seg id="11"> K nevýhodám patří, že leckteré léky lze použít i k několika účelům, některé sloučeniny jsou například použitelné proti migréně či návalům horka, ale jsou účinné i proti depresím. </seg>
<seg id="12"> Ty představují z pohledu komerčních pojišťoven významný faktor zvyšující riziko, kdežto prvně jmenované potíže nikoliv. </seg>
</p>
<p>
<seg id="13"> Za účelem vyžádání a zpracování údajů byly vytvořeny zvláštní společnosti, které dříve, než by si od lékáren opatřily potřebné informace, požádají pacienta o svolení. </seg>
<seg id="14"> K tomu je nyní již nutí úřady, třebaže je nepotrestaly za jejich dosavadní nedbalost. </seg>
<seg id="15"> Některé firmy v poslední době již zpracovávají i výsledky laboratorních vyšetření, které spojují s údaji o užívaných lécích, díky čemuž dokáží poskytnout ještě přesnější obraz zdravotního stavu pacientů. </seg>
</p>
<p>
<seg id="16"> K údajům má přístup stále více firem, současně s tím bude kontrola jejich používání stále složitější. </seg>
<seg id="17"> Existuje zvláštní zákon na ochranu údajů o zdravotním stavu, ovšem jeho účinnost se vztahuje pouze na poskytovatele zdravotnických služeb a pojišťovny. </seg>
<seg id="18"> Návrh zákona, který úřadům poskytne pravomoc kontrolovat i podniky specializující se na poskytování údajů, je před Kongresem. </seg>
</p>
<p>
<seg id="19"> Richard Dick uznává, že to nestačí: proto svůj program rozvinul tak, aby bylo postoupení údajů vázáno na výslovný souhlas dotyčné osoby. </seg>
</p>
<p>
<seg id="20"> Jiná věc je, že může dotyčný svolení jen stěží odepřít, jinak s ním pojišťovny smlouvu neuzavřou. </seg>
<seg id="21"> Takže jsou slepice přece jen poněkud odkázány na liščinu dobrou vůli. </seg>
</p>
</doc>
<doc sysid="ref" docid="nol.hu/2008/09/30/19780" genre="news" origlang="hu">
<hl>
<seg id="1"> Globální marseilleské menu </seg>
</hl>
<p>
<seg id="2"> Evropská unie a Indie zdvojnásobí obrat obchodu </seg>
</p>
<p>
<seg id="3"> Jelikož jsou Evropská unie a Indie vzájemnými předními obchodními partnery, vévodilo toto téma vedle dalších, převážně globálních problémů také pořadu jednání devátého setkání na nejvyšší úrovni. </seg>
<seg id="4"> Dnes se bude konat také francouzsko-indický summit, na němž půjde především o spolupráci v oblasti atomové energie. </seg>
</p>
<p>
<seg id="5"> Evropská unie totiž uznává, že Indie je rozvíjející se demokratickou mocností, které by měla být poskytnuta větší možnost mluvit do mezinárodních záležitostí, ovšem členským zemím se dosud nepodařilo najít společného jmenovatele v otázce podpory stálého členství Nového Dillí v Radě bezpečnosti OSN. </seg>
<seg id="6"> Tato otázka tak ani nebyla dále rozebírána na včerejším, již devátém summitu, pořádaném v Marseille. </seg>
<seg id="7"> Francouzský prezident Nicolas Sarkozy jako současný předseda Unie, respektive předseda Evropské komise José Manuel Barroso a vysoký představitel pro zahraniční politiku Javier Solana přivítali indického premiéra Manmohana Singha, s nímž se také dohodli, že se obrat obchodu do pěti let zdvojnásobí, neboli vzroste na více než sto miliard eur. </seg>
<seg id="8"> Vzhledem k tomu, že mezi lety 2000 a 2007 výměna zboží stoupla z 25 na 55 miliard, nejde o přehnaně ambiciózní cíl. </seg>
<seg id="9"> Ve znamení toho bylo z právního hlediska sladěno dvacet šest již existujících dvoustranných dohod s Indií o civilním letectví, takže zelenou dostala do budoucna i letecká doprava. </seg>
</p>
<p>
<seg id="10"> Do konce roku 2009 by Indie s Unií ráda podepsala dohodu o volném obchodě. </seg>
<seg id="11"> Sarkozy slíbil, že jednání budou urychlena. </seg>
<seg id="12"> Cílem je vyrovnat bilanci, zatímco EU je prvním obchodním partnerem Indie, Nové Dillí figuruje mezi partnery EU až na devátém místě. </seg>
</p>
<p>
<seg id="13"> Summit věnoval pozornost také globálním záležitostem. </seg>
<seg id="14"> Situaci v Afghánistánu a Pákistánu, respektive terorismu - ten obě strany ve všech jeho formách odsoudily a vyzvaly k urychlenému svolání konference OSN. </seg>
<seg id="15"> Urgovaly také ukončení kola obchodních jednání z Dauhá, ačkoli obě mají velký podíl na jeho dosavadním nezdaru. </seg>
<seg id="16"> Evropská unie potvrdila, že bude trvat na svém energetickém a klimatickém programu, totiž že by do roku 2020 ráda snížila emise škodlivých látek nejméně o dvacet procent. </seg>
<seg id="17"> S tím souhlasila také Indie, stejně jako s tím, že na konferenci o klimatu připadající na příští rok by bylo potřeba uzavřít globální dohodu a produkci plynů způsobujících skleníkový efekt snížit do roku 2050 o padesát procent. </seg>
</p>
<p>
<seg id="18"> Obě strany by také rády zabránily zvyšování cen potravin a podporují svolání mezinárodní konference k rozboru finanční krize. </seg>
</p>
<p>
<seg id="19"> Indický premiér dnes přicestuje do francouzského hlavního města, kde se při dvoustranném setkání chystá uzavřít obchod týkající se mírového využití atomové energie. </seg>
<seg id="20"> Paříž věří, že pověření k výstavbě indických jaderných reaktorů v hodnotě dvaceti miliard euro získají francouzské firmy. </seg>
<seg id="21"> Podle agenturních zpráv by měla dohoda platnost 15 let. </seg>
</p>
</doc>
<doc sysid="ref" docid="adnkronos/2008/10/13/197.html" genre="news" origlang="it">
<hl>
<seg id="1"> Ve Frankfurtu více než tři sta italských vydavatelů </seg>
</hl>
<p>
<seg id="2"> Velká účast italských vydavatelů na mezinárodním knižním veletrhu ve Frankfurtu. </seg>
<seg id="3"> Více než tři sta italských vydavatelů se zúčastní 60. edice  Buchmesse, nejdůležitějšího mezinárodního setkání pro výměnu práv. </seg>
<seg id="4"> Mezinárodní frankfurtský knižní veletrh očekává na tomto vydání více než sedm tisíc vystavovatelů ze sto jedna různých zemí, kteří zaberou 171,790 metrů čtverečních veletrhu s více než čtyřmi sty třemi tisíci tituly k vidění, s Tureckem jako čestným hostem. </seg>
</p>
<p>
<seg id="5"> Náměstek ministra kultury Francesco Maria Giro bude reprezentovat italskou vládu na inaugurační slavnosti v Italském pavilónu: Itálie se ve skutečnosti zúčastní institucionálně s Italským střediskem (Punto Italia) – na 264 metrech čtverečních výstavní plochy. </seg>
</p>
<p>
<seg id="6"> Bude následovat setkání s tiskem v Room Struktur Buchmesse v pavilónu 5.0: bude to příležitost k představení čísel, tendencí a perspektiv co se týče stavu vydavatelství v Itálii. </seg>
</p>
<p>
<seg id="7"> Podle údajů se stále zmenšuje význam knih zahraničních autorů v poměru k celkové italské produkci, a to hlavně vzhledem k literatuře pro děti a dospělé. </seg>
</p>
</doc>
<doc sysid="ref" docid="larepublica/2008/10/13/92.html" genre="news" origlang="it">
<hl>
<seg id="1"> Nalezeno letadlo Steva Fossetta, milionáře, který před rokem zmizel </seg>
</hl>
<p>
<seg id="2"> Byl nalezen zbytek letadla Steva Fossetta, milionáře, který zmizel 3.září 2007, zatímco přelétával pouštˇ v Nevadě. </seg>
<seg id="3"> Trosky byly objeveny na jedné náhorní rovině v nadmořské výšce tří tisíc metrů, v oblasti Mammoth Lakes v Sieřře Nevadě, na hranici mezi Kalifornií a Nevadou. </seg>
<seg id="4"> Avšak uvnitř letounu nebyly lidské ostatky. </seg>
</p>
<p>
<seg id="5"> Šerif Madera County, John Anderson, rozehnal pochyby, které ještě zůstávaly: "Letadlo bylo nalezeno, poslali jsme tam tým a nyní máme jistotu, že se jedná přesně o to, ve kterém letěl Steve Fossett v den, kdy zmizel" řekl na jedné tiskové konferenci. </seg>
<seg id="6"> Šerif tedy upřesnil, že nebyly nalezeny lidské ostatky ani v letadle, ani v okolní oblasti. </seg>
<seg id="7"> 63letý milionář je od února považován za mrtvého. </seg>
</p>
<p>
<seg id="8"> Americká kancelář pro bezpečnost přepravy (Ntsb) oznámila, že několik hodin po rozpoznání trosek byl vyslán vyšetřovací tým, který nakonec letadlo identifikoval: jedná se přesně o Bellancu 8kcab, nezvěstnou od 3.září 2007, kdy Fossett vzlétl z Yeringtonu v Nevadě k tříhodinovému letu. </seg>
<seg id="9"> Včera, stále v Kalifornii, nedaleko od hranice s Nevadou, byly nalezeny některé Fossettovy osobní předměty jedním párem blízko jejich obydlí v  Mammoth Lakes. </seg>
<seg id="10"> Jedná se o dva dokumenty s Fossettovým jménem, oba vydané Illinoiskou federální leteckou správou, o peníze v hotovosti a jednu bundu. </seg>
</p>
<p>
<seg id="11"> Hledání Fossetta bylo přerušeno měsíc po jeho zmizení. </seg>
<seg id="12"> Miliardář získal místo v historii díky dlouhé sbírce prvenství. </seg>
<seg id="13"> V roce 2002, na šestý pokus, se stal prvním mužem, který dokončil cestu kolem světa ve vzduchovém balónu: dva týdny letu o samotě. </seg>
<seg id="14"> O tři roky později obletěl svět v letadle a bez přistání. </seg>
<seg id="15"> Mezi jeho mnohé rekordy patří také let ve výšce 15.445 metrů, nad Andami, i když s kopilotem. </seg>
</p>
</doc>
<doc sysid="ref" docid="larepublica/2008/10/13/79.html" genre="news" origlang="it">
<hl>
<seg id="1"> Glk, reklama, kterou neočekáváš </seg>
</hl>
<p>
<seg id="2"> Jeden neobvyklý Suv s originálním designem a přesně definovanými rozhodnými liniemi, široké povrchy s přesnými rohy. </seg>
<seg id="3"> Tohle je, ve zkratce, poslední narozený Glk z "kompaktních" jeepů domu hvězdy, pomocí které se Mercedes-Benz pokusil vnést vír novinek do tohohle sektoru. </seg>
</p>
<p>
<seg id="4"> Právě díky jeho netradičnímu zpracování bude nečekaná a nekonvenční i komunikace, která doprovodí uvedení Suv Glk na trh a která bude k dispozici v showroomech Mercedes-Benz od příštího 17. října. </seg>
<seg id="5"> Tímto způsobem reklamní kampaň, která doprovodí debut nového vozidla, zahájí neoficiální způsob komunikace také díky futuristické plakátové kampani ve 3D, která je tak poprvé použita v Itálii pro automobilovou  značku. </seg>
<seg id="6"> Projekt maxi plakátů, rozčleněn do tří různých fází, bude dominovat hlavní milánské obchodní třídě, Corso Como, až do 15. listopadu. </seg>
</p>
<p>
<seg id="7"> První fáze tohoto nového typu komunikace začne představením auta ve stereoskopickém vidění a pomocí speciálních brýlí, které budou rozdány v blízkosti Corsa Como, bude možné vidět nový Suv v téměř skutečných rozměrech a v trojrozměrném formátu. </seg>
<seg id="8"> Skutečně, když se budete dívat na obrázek, budete mít dojem, že auto vyjede z plakátu. </seg>
<seg id="9"> Poté, díky použití inovativní technologie Elumina8 bude nové Glk osvíceno v různých okamžicích ve všech svých maličkostech, aby se pak znovu složilo v jediný obraz. </seg>
</p>
<p>
<seg id="10"> Mercedes se bezpochyby snaží touto reklamou zavést něco nového do stereotypní oblasti automobilové komunikace. </seg>
<seg id="11"> Podaří se mu tímto způsobem vzbudit zájem budoucích zákazníků? Uvidíme. </seg>
</p>
</doc>
<doc sysid="ref" docid="larepublica/2008/10/13/159.html" genre="news" origlang="it">
<hl>
<seg id="1"> Tak už víme, kdo jsou italští chuligáni </seg>
</hl>
<p>
<seg id="2"> Z Triveneta, riskují Daspo. </seg>
</p>
<p>
<seg id="3"> Kdo je těch 150-200 kluků a holek, za které se nyní Itálie stydí? Jsou součástí skupiny "Ultras Italia", která už roky sleduje Nazionale azzurra a která dosud, po pravdě řečeno, nikdy nedělala přehnané problémy. </seg>
<seg id="4"> Ani se nikdy nesetkala s fanoušky protivníka. </seg>
<seg id="5"> Orientace skupiny je pravicová. </seg>
<seg id="6"> Zakladatelé pochází z Triveneta. </seg>
<seg id="7"> Z Verony, Padovy, Terstu e Udine. </seg>
<seg id="8"> V Sofii se k nim přidaly skupinky (ve skutečnosti málo skupinek) z  Campanie a z Puglie. </seg>
<seg id="9"> Mají tříbarevné vlajky, na kterých se objevují města původu zúčastněných: v sobotu večer je odstranili, aby nebyly rozpoznány. </seg>
<seg id="10"> Inspirují se u anglických fanoušků. </seg>
<seg id="11"> V Bulharsku našli pravé nacistické fanoušky, Levského. </seg>
<seg id="12"> Figc dala k dispozici italským fanouškům 144 vstupenek na zápas: všechny na jméno, tedy snadno kontrolovatelné. </seg>
<seg id="13"> A Viminale je skutečně všechny zkontroloval: mezi těmi, kteří se vydali do Sofie, nebyl nikdo s probíhajícím Daslem, nikdo, komu by bylo zakázáno navštěvovat stadióny. </seg>
<seg id="14"> Čtyřem modrým fanouškům, kteří měli dřívější přestupky ze stadionu, byla zamítnuta vstupenka a zakázán zápas. </seg>
</p>
<p>
<seg id="15"> Nyní Viminale čeká, aby si přečetl zprávy, které přijdou od bulharské policie, pak učiní opatření: V tomto případě je možné dát Daspo na pět let alespoň fanouškům, kteří byli zatčeni nebo těm, kteří byli během výtržností identifikováni. </seg>
<seg id="16"> Mezinárodní Daspo, které zakazuje navštěvovat nejen italské stadiony, ale také v celé Evropě. </seg>
<seg id="17"> Naši chuligáni, zkrátka, už nevkročí ani na jeden stadion. </seg>
<seg id="18"> Na štěstí. </seg>
<seg id="19"> Avšak nyní existuje strach z emulace: to znamená, že k těm více než sto padesáti se přidají další. </seg>
<seg id="20"> "Musíme hned uhasit tento požár a neospravedlňovat ty, co se chovají tímto způsobem", potvrzují z Viminalu. </seg>
<seg id="21"> Takže, "pořádně otevřené oči, hlavně kvůli národnímu utkání ve středu v Leči". </seg>
<seg id="22"> Právě v Puglii je malé jádro podpůrců. </seg>
<seg id="23"> Zítra se sejde Osservatorio, v úterý Casms, který může počítat i s jednou částí Aise, jedná se o tajnou službu, která se stará právě o problémy na stadionech. </seg>
</p>
<p>
<seg id="24"> "Sborové Vůdce-Vůdce a napnutá paže během Mameliho hymny? V Bulharsku to není zločin...". </seg>
<seg id="25"> Taková je myšlenka Domenica Mazzilliho (vyjádřená opravdu málo šťasným způsobem), který je pár týdnů ředitelem Viminálského Osservatoria (získal místo, které bylo dříve Francesca Taglienteho a pak Feliceho Ferlizziho). </seg>
<seg id="26"> Mazzilli byl dříve kvestorem v Terstu, kde se nachází jádro podpůrců Ultras Italia, založených v roce 2002. </seg>
<seg id="27"> Je pravda, jak říká Mazzilli, že v Bulharsku není zločinem oslavovat vůdce, ale samozřejmě, že chování těchto 150-200 fanoušků je ostudou. </seg>
<seg id="28"> "Nejsem sociolog  - dodává Osservatorská jednička – zločiny se přisuzují zemi, ve které se staly. </seg>
<seg id="29"> Dosud tahle skupina zůstávala v mezích, nyní se pořádně podíváme, co se stalo a zhodnotíme pro budoucnost. </seg>
<seg id="30"> Avšak promluvme si také o hvízdání při Mameliho hymně: ani to není zločinem, ale jestli dovolíte, je to nevychovanost...". </seg>
</p>
</doc>
</refset>
