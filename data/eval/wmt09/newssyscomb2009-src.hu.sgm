<srcset setid="newssyscomb2009" srclang="any">
<doc docid="ihned.cz/2008/09/29/36558" genre="news" origlang="cz">
<hl>
<seg id="1"> Jobboldali populisták győzelme Ausztriában, összesen 29 százalékuk van </seg>
</hl>
<p>
<seg id="2"> Az eddigi nagykoalíció két pártjának érezhető gyengülését és a jobboldali populista pártok jelentős erősödését hozták az első előzetes eredmények szerint az ausztriai előrehozott parlamenti választások vasárnap. </seg>
</p>
<p>
<seg id="3"> Az Osztrák Néppárt (ÖVP), ahol komolyan megingott a jelenlegi elnök, Wilhelm Molterer pozíciója, különösen erős veszteséget szenvedett el. </seg>
<seg id="4"> Ezzel szemben a Szövetség Ausztria Jövőjéért (BZÖ) elnöke, Karintia tartományi elöljárója, Jörg Haider, győztes visszatérésre készül az országos politikába. </seg>
</p>
<p>
<seg id="5"> Az előzetes eredmények alapján az ország legerősebb pártja a Szociáldemokrata Párt (SPÖ) marad a szavazatok 29,8 százalékával, a legutóbbi 2006-os választásokhoz képest azonban elveszítette a szavazatok 5,5 százalékát. </seg>
</p>
<p>
<seg id="6"> Még rosszabbul járt az ÖVP, amely 25,6 százalékával elveszíti a szavazatok közel kilenc százalékát. </seg>
<seg id="7"> Ezek mindkét nagy párt Ausztria háború utáni történelmében eddig elért legrosszabb eredményei, és kiváltképp az előrehozott választásokat előidéző Néppártnál szó szerint katasztrofális az eredmény. </seg>
</p>
<p>
<seg id="8"> Július elején, az ÖVP koalícióból kilépésekor a néppártnak jelentős előnye volt az SPÖ előtt a közvélemény-kutatások szerint. </seg>
<seg id="9"> A választók azonban szemmel láthatóan megbüntették azért, mert hagyták a kormányt megbukni. </seg>
<seg id="10"> Már az eredményekre adott első reakciókban spekulációk hangzottak el Wilhelm Molterer pártelnök és jelenlegi alkancellár lehetséges lemondásáról. </seg>
<seg id="11"> A megfigyelők úgy vélik, hogy erre már hétfőn sor kerülhet a pártelnökség rendkívüli ülésén. </seg>
</p>
<p>
<seg id="12"> Ez a fejlemény valószínűleg megkönnyítené a választási eredményből az egyre valószínűbb kiutat, vagyis az SPÖ és ÖVP nagykoalíció megújulását. </seg>
</p>
<p>
<seg id="13"> Tekintettel a két jobboldali populista párt megerősödésére - az Osztrák Szabadságpárt (FPÖ) előzetesen a szavazatok 18 százalékát és a BZÖ pedig a szavazatok tizenegy százalékát szerezte meg - azonban a szociáldemokraták ugyanakkor félelmüknek adtak hangot az 1999-es év megismétlődését illetően, amikor a néppárt közös kormányzásban állapodott meg a populistákkal (az FPÖ annak idején még egységes volt, 2005-ben vált le a BZÖ-ről), amely még szankciókat is előidézett az Európai Unió részéről. </seg>
</p>
<p>
<seg id="14"> Haider, aki már kijelentette, hogy kész együttműködni bármelyik párttal, és feltételezim hogy visszatérhet Bécsbe az országos politikába, nyilván erre a megoldásra számít. </seg>
</p>
<p>
<seg id="15"> A parlamentbe jutott még a Zöldek Pártja, amely azonban némileg veszített népszerűségéből, és az osztrák politikai pártok között a harmadik helyről az ötödikre esett vissza. </seg>
</p>
<p>
<seg id="16"> A többi párt közül egy sem lépte túl a négyszázalékos határt, és nem jutott a parlamentbe. </seg>
</p>
</doc>
<doc docid="lidovky.cz/2008/09/29/23197" genre="news" origlang="cz">
<hl>
<seg id="1"> Schwarzenberg: Kihűlhetnek az indiai kapcsolatok </seg>
</hl>
<p>
<seg id="2"> Ha nem sikerülne megoldani a törvénytelen bogárgyűjtésért feljelentett cseh tudósok problémáját, Karel Schwarzenberg cseh külügyminiszter szerint a cseh-indiai kapcsolatokban bizonyos elhidegülés következhetne be. </seg>
<seg id="3"> A miniszter ezt tette közzé New Yorkban Pranáb Mukherdzsivel, indiai partnerével való mai napon történt találkozása után. </seg>
</p>
<p>
<seg id="4"> "Ha ez nem oldódna meg, akkor igen, bizonyos elhidegülés következne be," állapította meg a találkozó után, amelyre cseh ösztönzésből került sor. </seg>
</p>
<p>
<seg id="5"> Mukherdzsi a tárgyalás után elmondta, hogy bírósági ügyekbe a végrehajtó hatalom nehezen avatkozhat be. </seg>
<seg id="6"> Mindazonáltal megemlítette, hogy vád alól felmentett és bírsággal büntetett Petr Švácha esetében a központi kormány tárgyalhat a darjeelingi helyi vezetéssel, amelynek törvénykezésébe az ügy tartozik. </seg>
<seg id="7"> "Az ő problémája megoldódhatna," mondta a miniszter. </seg>
</p>
<p>
<seg id="8"> A három év börtönre ítélt Emil Kučera számára Mukherdzsi szerint azonban az lenne a legjobb, hogy felsőbb bírósághoz fellebbezne. </seg>
<seg id="9"> Akkor óvadék ellenében szabadlábra helyezést kérvényezhetne és az ítéletre szabadon várhatna, magyarázta. </seg>
</p>
<p>
<seg id="10"> Schwarzenberg igazolta, hogy partnere hasonlóan fejezte ki magát a tárgyalás során is. </seg>
<seg id="11"> "Felsőbb bírósághoz fellebbezést ajánlott, akkor lehetséges lenne felmenteni őt," mondta a cseh diplomácia főnöke. </seg>
</p>
<p>
<seg id="12"> Az egyetlen mód, hogyan avatkozhat be az egész ügybe a cseh fél, az elítéltnek "kompetens jogi támogatást" nyújtani, említette az indiai miniszter. </seg>
<seg id="13"> Ugyanakkor elmondta, hogy az indiai fél már biztosít nekik ilyen segítséget. </seg>
<seg id="14"> "Legfőbb érdekünk Indiával a sok éves hagyománnyal rendelkező legjobb kapcsolatok megőrzése. </seg>
<seg id="15"> Ezt az indiaiak is elismerik," említette Schwarzenberg. </seg>
<seg id="16"> Egyúttal, ahogyan a ČTK-nak elmondta, partnerének kihangsúlyozta, hogy a Cseh Köztársaság a cseh entomológusok problémájának nagy fontosságot tulajdonít. </seg>
<seg id="17"> "Valóban súlyos tévedésnek tartjuk e cseh tudósok bebörtönzését és vád alá helyezését," jelentette ki. </seg>
</p>
<p>
<seg id="18"> Arra a kérdésre, vajon az indiai féltől kapott-e ígéretet az üggyel való foglalkozásra, a miniszter kikerülte a választ. </seg>
<seg id="19"> "Már viszonylag sok ígéretet kaptam," jegyezte meg. </seg>
</p>
</doc>
<doc docid="lidovky.cz/2008/09/30/23297" genre="news" origlang="cz">
<hl>
<seg id="1"> Cseh bírák a tengerfenékért folytatott harcban </seg>
</hl>
<p>
<seg id="2"> Odalép a fali elektronikus térképhez, amelyen Ausztrália és a szomszédos tengeri területek láthatóak. </seg>
<seg id="3"> Nem érdekli azonban a földrész, hanem egy az óceán kékjében eltűnő pont. </seg>
<seg id="4"> "A sziget Ausztráliához tartozik és vele együtt a szomszédos tengerfenék is. </seg>
</p>
<p>
<seg id="5"> A terület közben akkora, mint maga a kontinens," mondja Luigi Santosuosso olasz jogász, aki az ENSZ Divízió óceán és tengerjog ügyeinek harminctagú munkatárscsoportjához tartozik. </seg>
</p>
<p>
<seg id="6"> Főnöke, Václav Mikulka cseh jogász, a divízió igazgatója, figyelemmel kíséri a magyarázatot, amelyet néha kiegészít. </seg>
<seg id="7"> Munkalendület és lelkesedés uralkodik itt. </seg>
<seg id="8"> A tengerfenék természeti forrásokban gazdag, eddig alig ismert világot rejt. </seg>
<seg id="9"> Fellelhető itt kőolaj, érc és más ásványi anyagok, de eddig szintén ismeretlen élő organizmusok is, amelyek például a rák elleni gyógyszer kifejlesztésének kulcsát jelenthetik. </seg>
</p>
<p>
<seg id="10"> Szárazföldnél nagyobb tengerfenék </seg>
</p>
<p>
<seg id="11"> A part menti államok napjainkban intenzíven pályáznak új tenger alatti területekért. </seg>
<seg id="12"> Az ENSZ egyezmény szerint ugyanis jogaikat érvényesítik, amelyről 1982-ben a jamaikai Montego Bayben állapodtak meg. </seg>
<seg id="13"> Elsősorban az úgynevezett kontinentális talapzat területéről van szó, amely gyakran az adott ország partjaitól akár néhány száz kilométerre nyúlik. </seg>
<seg id="14"> Az ilyen országnak az egyezmény szerint kizárólagos joga van a kontinentális talapzat valamennyi forrására. </seg>
</p>
<p>
<seg id="15"> "Leegyszerűsítve, kontinentális talapzatnak a tengerfenék azon részét és alul fekvő rétegét tartjuk, amely a tenger alatti földrész természetes folytatása. </seg>
<seg id="16"> A part menti tenger határain, gyakran kétszáz tengeri mérföld ún. kizárólag gazdasági zóna határán is túlnyúlik," magyarázza Mikulka. </seg>
</p>
<p>
<seg id="17"> A kérvényt, amelyet az adott ország benyújt a Kontinentális talapzat külső határait kijelölő Bizottságnak, számos költséges kutatáson és mérésen alapuló kiterjedt tudományos-műszaki dokumentációval kell kiegészíteni. </seg>
<seg id="18"> Ez sok éves előkészítő munka eredménye. </seg>
<seg id="19"> "Egyik feladatunk jogi és szakmai-műszaki segítségnyújtás a bizottságnak. </seg>
<seg id="20"> A bizottság eddig öt kérvényt tárgyalt meg, Oroszországét, Brazíliáét, Ausztráliáét, Írországét és Új-Zélandét. </seg>
<seg id="21"> Eddig csak az utóbbi három említett ország járt sikerrel," teszi hozzá Mikulka. </seg>
</p>
<p>
<seg id="22"> A világban nemrég Ausztrália sikere keltett visszhangot, amely elsőként lényegesen kibővítette tenger alatti országát. </seg>
<seg id="23"> De Új-Zéland is nyert - a bizottság által számára megítélt tengerfenék területe körülbelül 1,6 millió négyzetkilométer, vagyis hatszor nagyobb az ország területénél. </seg>
<seg id="24"> A kutatásba mindkét ország több millió dollárt fektetett. </seg>
<seg id="25"> A tengerfenék jövőbeni felhasználásából eredő nyereség remélyeik szerint felbecsülhetetlen lesz. </seg>
<seg id="26"> Más országok is folyamatosan benyújtják kérvényeiket. </seg>
<seg id="27"> A "Montego Bay-i Egyezmény" ratifikálásának pillanatától számított tíz éven belül tehetnek így. </seg>
</p>
<p>
<seg id="28"> Ott, ahol véget ér a kontinentális talapzat, kezdődik az egyezmény által az "emberiség közös örökségének" nyilvánított óceánfenék területe. </seg>
<seg id="29"> Itt már egyetlen országnak sincs kizárólagos helyzete. </seg>
<seg id="30"> A kitermelés jogát e területen az egyezmény által létrehozott nemzetközi intézmény adja meg. </seg>
<seg id="31"> "A tengerfenék azonban nem Klondike", mondja túlozva Mikulka igazgató azzal, hogy "egyes területei jogilag világosan körülhatároltak és rezsimjük szerződésben rögzített ". </seg>
</p>
<p>
<seg id="32"> Csehek a Csendes-óceánon </seg>
</p>
<p>
<seg id="33"> A tengerfenék egy része manapság a Cseh Köztársaságé is. </seg>
<seg id="34"> Ezen az egykori keleti blokk más országaival osztozik a közös "Interoceanmetal" szervezet keretében. </seg>
<seg id="35"> E szervezet az egyezmény alapján 1991-ben, néhány egyéb ország befektetőihez hasonlóan megkapta az ún. "úttörői befektető" státuszt. </seg>
<seg id="36"> Jogosult termelni a Mexikó, Hawaii-szigetek és Kiribati között fekvő ClarionClipperton zónában a Csendes-óceánon. </seg>
<seg id="37"> A befektető által átvizsgált terület valamivel nagyobb az egykori Csehszlovákiánál. </seg>
<seg id="38"> A tengerfenék ott tagolt, a Tátra egyfajta tenger alatti másolatáról van szó. </seg>
</p>
<p>
<seg id="39"> "Ezen összesen 75 000 négyzetkilométernyi területen lehet kitermelni. </seg>
<seg id="40"> A terület nikkelt, rezet, kobaltot és mangánt tartalmazó polimetalikus ércek gazdag lelőhelye," említi egy másik jogász, a hindu Pakshi Rajan. </seg>
<seg id="41"> Rober Sandev, a divízió macedón munkatársa még egy konkrécia példáját mutatja be. </seg>
<seg id="42"> Egy burgonyára, vagy egy kis fantáziával a Gólemet életre keltő varázsszavakkal ellátott pergamenre emlékeztet. </seg>
</p>
</doc>
<doc docid="spiegel/2008/09/29/38063" genre="news" origlang="de">
<hl>
<seg id="1"> Német speciális erők voltak jelen a túszszabadításnál </seg>
</hl>
<p>
<seg id="2"> Az egyiptomi kormány a túszválság megoldására Németországtól kért segítséget - a szakemberek pedig jöttek. </seg>
<seg id="3"> Mikor a helyzet komollyá vált, a speciális egységek készen álltak, bevetésükre azonban nem került sor. </seg>
</p>
<p>
<seg id="4"> Az Egyiptomban elrabolt tizenegy európai turista kiszabadításáról egyre több részlet kerül napvilágra. </seg>
<seg id="5"> A mentőakcióban a Honvédelmi Minisztérium és a Belügyminisztérium adatai szerint közvetve német speciális erők is részt vettek. </seg>
</p>
<p>
<seg id="6"> Eszerint a Német Szövetségi Hadsereg szakemberein kívül a GSG 9, a Német Szövetségi Rendőrség repülőrajának, és a Szövetségi Bűnügyi Hivatalnak a munkatársai, valamint a Német Műszaki Szolgálat logisztikai szakértői is a kiszabadítás helyszínén voltak. </seg>
</p>
<p>
<seg id="7"> A minisztériumi szóvivők hétfő esti információi szerint a német erőkre mindazonáltal nem volt szükség, mivel a túszejtők a foglyaikat futni engedték, majd elmenekültek, amikor felismerték az erőszakos túszmentés jeleit. </seg>
</p>
<p>
<seg id="8"> Az egyiptomi kormány a Németország által felajánlott segítséget azért fogadta el, hogy helyszíni támogató erőként bevonja. </seg>
<seg id="9"> "Erre szerencsére nem került sor" - nyilatkozta a Szövetségi Belügyminisztérium szóvivője. </seg>
</p>
<p>
<seg id="10"> A támadók az öt németből, öt olaszból, egy román nőből, valamint nyolc egyiptomi kísérőjükből álló turistacsoportot szeptember 19-én Egyiptom déli részén rabolták el. </seg>
<seg id="11"> A Dél-Egyiptom sivatagi területen történt emberrablást követően a túszokat Egyiptom, Líbia, Szudán és Csád határterületén ide-oda hurcolták. </seg>
<seg id="12"> A túszejtők kiléte a mindeddig tisztázatlan maradt, csakúgy, mint a túszok kiszabadításának részletei vagy az esetleges váltságdíjfizetések. </seg>
</p>
<p>
<seg id="13"> A megmenekültek időközben épségben megérkeztek Kairóba. </seg>
<seg id="14"> Steinmeier közölte, hogy a kiszabadított túszok a német követség védelme alatt állnak. </seg>
<seg id="15"> A szabadon engedés részleteiről nem nyilatkozott. </seg>
</p>
<p>
<seg id="16"> Berlinben egyelőre semmilyen információval nem szolgáltak arról, hogy mikor térnek vissza Németországba. </seg>
<seg id="17"> A "Bild" napilap szerint az öt turista és a speciális erők a Német Légi Haderők Airbus gépén kedden érkeznek meg Németországba. </seg>
</p>
</doc>
<doc docid="spiegel/2008/09/29/38064" genre="news" origlang="de">
<hl>
<seg id="1"> Az USA Képviselőháza elutasítja a mentőcsomagot. </seg>
</hl>
<p>
<seg id="2"> Az USA Kongresszusának alsóháza kis többséggel megbuktatta a pénzpiacok számára javasolt 700 milliárd dolláros mentőcsomagot. </seg>
<seg id="3"> A Dow Jones a mélybe zuhant. </seg>
</p>
<p>
<seg id="4"> Az USA Képviselőháza 227 nem szavazattal 206 igen ellenében elutasította a kormány mentőcsomagját a pénzpiacok számára. </seg>
<seg id="5"> George W. Bush amerikai elnök és mindkét párt vezető politikusainak felhívásai ellenére sem kapott többséget a program, amellyel a pénzpiacokon eluralkodó káoszt kívánták megfékezni. </seg>
</p>
<p>
<seg id="6"> A támogatók kétségbeesetten kísérelték meg, hogy egy drámai akció során mégis meggyőzzék a kritikusokat a 700 milliárd dolláros csomag szükségességéről. </seg>
<seg id="7"> Barney Frank, a demokrata párt egyik tárgyalásvezetője támogatására szólította fel a képviselőket, még ha a terv mégoly népszerűtlen is. </seg>
<seg id="8"> "Nehéz politikai támogatást szerezni valami elkerülésére, ami még be sem következett" - ismerte el. </seg>
</p>
<p>
<seg id="9"> A Dow Jones még a szavazás közben több, mint 6 százalékot, illetve 600 pontot zuhant. </seg>
<seg id="10"> A befektetők ugyanis amiatt aggódtak, hogy az állami mentőcsomag kudarcot vallhat. </seg>
<seg id="11"> Az index röviddel a szavazás befejezése előtt emelkedett, hogy aztán kudarc nyilvánosságra jutása után ismét zuhanjon. </seg>
</p>
<p>
<seg id="12"> A szakértők további súlyos turbulenciákkal számolnak a nemzetközi pénzpiacokon. </seg>
<seg id="13"> A program hatályba lépéséhez mind a Képviselőház, mind a Szenátus jóváhagyása szükséges. </seg>
</p>
</doc>
<doc docid="spiegel/2008/09/29/38043" genre="news" origlang="de">
<hl>
<seg id="1"> A rendezők egyre több foglalást regisztrálnak. </seg>
</hl>
<p>
<seg id="2"> Jó tél ígérkezik a német utazásszervezők számára. </seg>
<seg id="3"> Egy tanulmány szerint a következő hónapokra szóló útfoglalások forgalma az előző évhez képest jelentősen emelkedett - a téli szezonra több, mint 30 százalékkal. </seg>
</p>
<p>
<seg id="4"> A gyenge konjunkturális kilátások ellenére a németek utazási kedve a tanulmány szerint nem lankadt. </seg>
<seg id="5"> A téli idényre szóló foglalásoknál az utazási irodák 31 százalékos forgalomnövekedést könyveltek el az előző évi időszakhoz képest - ismertette hétfőn Berlinben a Német Utazási Szövetség (DRV). </seg>
</p>
<p>
<seg id="6"> A GfK piackutató intézet vizsgálata szerint már az őszi hónapok foglalásainak száma is magasabb. </seg>
<seg id="7"> Az utazási irodák októberi forgalma kereken 11 százalékkal haladta meg a 2007. októberit, közölte a DRV. </seg>
<seg id="8"> Ezek az eredmények a GfK adatain alapulnak, amely 1200 német utazási iroda havi foglalási adatait értékeli, majd a teljes piacra extrapolálja. </seg>
<seg id="9"> Az intézet a 2008. augusztus végéig lefoglalt utazásokat vette figyelembe. </seg>
</p>
<p>
<seg id="10"> A gyenge dollárárfolyam miatt különösen az USA-ba irányuló utazások keresettek - közölte a DRV. </seg>
<seg id="11"> Itt a foglalások mértéke kereken egyharmadával emelkedett. </seg>
<seg id="12"> A németek különösen kedvelt úti céljai emellett Spanyolország, Törökország és Görögország, valamint a hazai tájak. </seg>
<seg id="13"> Leginkább a szervezett utak keresettek - mondta Klaus Laepple, a DRV elnöke. </seg>
</p>
<p>
<seg id="14"> Az emelkedő energia- és élelmiszerköltségek miatt a szervezett utak esetében a költségek "jobban kalkulálhatók az utasok számára, mint az egyénileg szervezett utazásoknál." </seg>
<seg id="15"> Az utasok egyebek között előfoglalási kedvezményekkel, vagy all inclusive ajánlatokkal takaríthatnak meg pénzt - tette hozzá Laepple. </seg>
<seg id="16"> A nyári hónapok foglalási aránya is nagyon jó volt, így az előző évhez képest ismét forgalomnövekedést lehet majd elkönyvelni - bár egy másik tanulmány szerint az előző évhez képest kevesebb német turista vállalkozott utazásra. </seg>
</p>
</doc>
<doc docid="sz/2008/09/29/32606" genre="news" origlang="de">
<hl>
<seg id="1"> Az első Oktoberfestem </seg>
</hl>
<p>
<seg id="2"> Szünet nélkül ismétlődő ballermann slágerek, literes korsó sörök és dizájn dirndlit viselő hírességek. </seg>
<seg id="3"> Debütálás a Wiesnen. </seg>
</p>
<p>
<seg id="4"> Suzanne Kronzucker és én tulajdonképpen nem sokban hasonlítunk egymásra. </seg>
<seg id="5"> Ő szőke, tévés műsorvezető, és méretre szabott dirndlit visel. </seg>
<seg id="6"> Az én hajam sötét, diáklány vagyok, és a ruhámat a turkálóban vettem. </seg>
<seg id="7"> Egy dolog azonban összeköt bennünket: Alig három perce vagyunk a Wiesnen, máris megrohannak bennünket a fotósok és megtöltik memóriakártyáikat - nagyon hízelgő, és mindez az első látogatásomon a Wiesnen. </seg>
<seg id="8"> Így tehetünk szert barátokra. </seg>
</p>
<p>
<seg id="9"> Úgy tűnik, az olcsó dirndli eleget tesz a rendeltetésének. </seg>
<seg id="10"> A fehér kolbászból képzett egyenlítőtől északra honos Wiesn-turistaként a komfortérzetemnek még határt szab a népviselet. </seg>
</p>
<p>
<seg id="11"> De a Theresienwiesére megérkezvén, már nem is olyan vészes a dolog. </seg>
<seg id="12"> Majdnem mindenki dirndlit vagy bőrnadrágot visel; senki sem néz viszolyogva vagy kínosan - minden teljesen rendben van. </seg>
<seg id="13"> Furcsa pillantásokat a csokisbanán-standnál csak a dirndli kötényem arat. </seg>
<seg id="14"> Egy müncheni nő felhívja a figyelmemet, hogy rosszul kötöttem meg a kötényt: "Balra kötve szabad vagy, középen szűz, jobbra elkelt, hátul özvegy." </seg>
<seg id="15"> Titokban hátulról balra kötöttem át a masnit. </seg>
<seg id="16"> "Így már jó", mondja, és nevet. </seg>
</p>
<p>
<seg id="17"> Mások kevesebb felhajtást csapnak a finom flörttechnikák körül, és egyszerű filckalapot hordanak "Túl részeg vagyok ahhoz, hogy felöltözzek" felirattal, és kéretlenül a meztelen hátsójukat mutogatják. </seg>
<seg id="18"> Az exhibicionista vonásokat mutató fiatalembert Bobnak hívják, és szintén első ízben látogatott el az Oktoberfestre. </seg>
<seg id="19"> Amit nagyon fantasztikusnak talál, hosszan elnyújtva az "aaaaa"-t. </seg>
<seg id="20"> Mindezt azután meséli nekem, hogy megszabadult a korábban megivott korsója tartalmától. </seg>
<seg id="21"> Közvetlenül az egyik tűzcsap mellett, amelyet mindenki szemeteskukának néz. </seg>
<seg id="22"> Bob tehát egyike a hírhedt "tilosban vizelőknek." </seg>
</p>
<p>
<seg id="23"> Mások nem olyan szerencsések, hogy ily módon szabaduljanak meg az alkoholtól. </seg>
<seg id="24"> Este nyolc óra felé a mentők seregestül járják végig a helyszínt, és gondoskodnak a szegény párákról. </seg>
<seg id="25"> A betegápolók mindig csapatban tűnnek fel - egyszerre négyen cipelnek sátorról sátorra egy fedett hordágyat. </seg>
<seg id="26"> Ez úgy működik, mint a legtöbb Wiesn-látogató esetében: Érkezés üresen, távozás dugig tömve. </seg>
<seg id="27"> Hogy ki fekszik a ponyva alatti alkoholkoporsóban, az nem látszik. </seg>
<seg id="28"> "Ezek azok, akik teljesen készen vannak" - kiált oda nekem az egyik szanitéc a kérdésemre, majd a forgatagban. </seg>
</p>
</doc>
<doc docid="bbc/2008/09/29/125848" genre="news" origlang="en">
<hl>
<seg id="1"> A rendőrség megnevezte a baleset áldozatát </seg>
</hl>
<p>
<seg id="2"> A rendőrség megnevezte azt a 63 éves hölgyet, akit elütött egy jármű Essex megyében és a kórházban meghalt. </seg>
<seg id="3"> A brentwoodi illetőségű, Chelmsford Road-i lakossal, Carole Paulsonnal pénteken délután történt a baleset a Shenfield Roadon, a városban. </seg>
<seg id="4"> A romfordi Queen's Hospital nevű kórházba szállították, de később meghalt. </seg>
<seg id="5"> A balesetet követően gondatlan vezetés gyanújával letartóztattak egy 51 éves férfit. </seg>
<seg id="6"> Azóta óvadék ellenében elengedték. </seg>
</p>
</doc>
<doc docid="bbc/2008/09/29/126027" genre="news" origlang="en">
<hl>
<seg id="1"> Törökország táguló diplomáciai horizontja </seg>
</hl>
<p>
<seg id="2"> Jóval azelőtt, hogy Törökország szándékában állt volna csatlakozni az Európai Unióhoz, az európai hatalmak égtek a vágytól, hogy mélyen behatolhassanak a török hátországba. </seg>
<seg id="3"> A Boszporusz keleti oldalán, talán mindössze 20 lépésre az európai határtól, áll az elbukott birodalmi törekvés egyik legnagyszerűbb relikviája. </seg>
<seg id="4"> A Hydarpasha vasútállomást két német építész, Otto Ritter és Helmut Conu tervezte neoreneszánsz stílusban. </seg>
<seg id="5"> Legalábbis az útikönyvek ezt írják. </seg>
<seg id="6"> Az épület körülöleli a peronok végét, egy-egy toronnyal mindegyik elülső sarkánál, és úgy néz ki, mint valami német vidéki városháza. </seg>
<seg id="7"> A kő koszos. </seg>
<seg id="8"> Az egész épület kissé düledezik. </seg>
<seg id="9"> Azonban a boltozatos jegyiroda belsejét szemlélve nyilvánvaló, milyen nagyszabású vállalkozásnak volt ez a legnyugatibb kapuja. </seg>
<seg id="10"> Az állomást a német konzorcium, az Anatolia-Baghdad Corporation nyitotta meg 1908 augusztusában. </seg>
</p>
<p>
<seg id="11"> Németország, a hódítások "későn jövője" ennek a Damaszkusztól Bagdadon keresztül a mai Szaúd-Arábiáig vezető vasútnak a segítségével kívánta megvalósítani a Közel-Kelet elfoglalását célzó ambícióit. </seg>
<seg id="12"> A német hódítási törekvések az I. világháború alatt omlottak össze. </seg>
<seg id="13"> Vasútvonalait megtámadták Arábiai Lawrence és arab partizánjai. </seg>
<seg id="14"> A környező régióktól való viszonylagos elszigeteltség, melyet a hidegháború befagyott határai okoztak, eltűnt. </seg>
<seg id="15"> A brit gyarmati hadsereg kivonult Egyiptomból, és kiszorította a törököket és német szövetségeseiket Palesztinából és Szíriából. </seg>
<seg id="16"> A Hyderpasha állomás sem járt jobban. </seg>
<seg id="17"> 1917-ben felrobbant egy lőszerszállító vonat, és elpusztította az épület szépen kidolgozott tetejét. </seg>
<seg id="18"> A török források szerint szabotázs-akció történt. </seg>
<seg id="19"> Azóta lassan romba dőlt, és jócskán túlhaladta a történelem. </seg>
</p>
<p>
<seg id="20"> Ugyanakkor ma, mint az Anatólia és az egész keleti régió felé tartó vasút kapuja - legalábbis szimbolikus értelemben - Törökország kitáguló diplomáciai horizontjaként szolgál. </seg>
<seg id="21"> A kormányon levő Igazság és Fejlődés Pártja - az AKP - egy teljesen új külpolitikát dolgozott ki az országnak. </seg>
<seg id="22"> A környező régióktól való viszonylagos elszigeteltség, melyet a hidegháború befagyott határai okoztak, eltűnt. </seg>
<seg id="23"> Az új politikát az elköteleződés fémjelzi. </seg>
</p>
<p>
<seg id="24"> Figyelemre méltó, hogy a török kormány jó kapcsolatokat ápol Izraellel és Szíriával, a Hamas és a Fatah palesztinai csoportjaival, Irakkal, Iránnal, valamint természetesen az Európai Unióval és az Egyesült Államokkal. </seg>
<seg id="25"> Fel akartam mérni az új külpolitika paramétereit, így felszálltam a török fővárosba, Ankarába tartó éjszakai vonatra, hogy meglátogassam az AKP egyik vezető külpolitikai szakértőjét, a török parlamenti képviselőt, Suat Kiniklioglut. </seg>
<seg id="26"> Másnap reggel, kb. tíz és fél óra zötykölődés után, amely annak idején megadta a régi világról szóló híres dokumentumfilm, a "The Night Mail" ritmusát is - megérkeztem a török fővárosba. Az új várost az új, világi állam szimbólumának szánják, amely hátat fordít az ottomán múltnak. </seg>
</p>
<p>
<seg id="27"> Azonban a köztudottan iszlám gyökerekkel rendelkező AKP paradigmaváltást képvisel a török konszenzusban. </seg>
<seg id="28"> Ez némi gyanakvást keltett a nyugatban, különösen Washingtonban. </seg>
<seg id="29"> Taxival mentem az AKP székházába, egy ultra-modern, kőből és acélból, kimondottan erre a célra készült épületbe - amely egy fejlődő külvárosi negyedben áll, félig kész bevásárlóközpontok és kávéházak között. Ez utóbbiakban találkoznak az öltönyös közép-vezetők - férfiak és nők egyaránt - hogy már kora reggel üzletet kössenek. </seg>
<seg id="30"> Suat Kiniklioglu beillett volna egy jobb-közép beállítottságú politikusnak bármely más európai országban. </seg>
<seg id="31"> Öltönyt, nyakkendőt viselt, és biztos vagyok benne, hogy még egy Blackberry is volt nála. </seg>
<seg id="32"> "A párt külpolitikai célja, hogy segítse Törökország újbóli beilleszkedését közvetlen környezetébe. </seg>
<seg id="33"> A hidegháború felborította a rendet," - mondta. </seg>
<seg id="34"> Törökország elszigetelődött hátországától. </seg>
<seg id="35"> Ma egyszerre kellett kelet és nyugat felé fordulnia. </seg>
<seg id="36"> Nem választhatott a kettő közül. </seg>
<seg id="37"> Mindkét irányba nyitnia kellett. </seg>
<seg id="38"> "De lehetséges, hogy előbb-utóbb választásra kényszerül?" - kérdeztem. </seg>
<seg id="39"> "Törökország sohasem akart válaszút elé kerülni." </seg>
<seg id="40"> Ezután azt hangsúlyozta, amit szinte mindenki, akivel itt beszéltem, majdhogynem gépiesen ismételt: Törökország nem csak a Közel-Kelettel, hanem a Kaukázussal és a Fekete-tengert körülölelő országokkal ápolt kapcsolatai is ugyanúgy előnyére szolgálnak Európának és az Egyesült Államoknak, mint magának Törökországnak. </seg>
<seg id="41"> Mintha azt az üzenetet akarnák közvetíteni, hogy - átvitt értelemben - Törökországgal együtt egész Európa eljuthat azokon a kelet felé tartó vasútvonalakon Ázsiába és a Közel-Keletre. </seg>
</p>
<p>
<seg id="42"> Mikor ismét a Hydarpasha állomáson voltam, egy újabb, jórészt ébren töltött éjszaka után Herr Ritterre és Herr Conura gondoltam, arra a két német úriemberre, akik 100 évvel ezelőtt végignézték ennek a díszes építménynek a felépülését. </seg>
</p>
<p>
<seg id="43"> Hogy csodálkoztak volna, ha megtudják, hogy Európa közel-keleti ambíciói most nagyrészt Törökország kezében vannak. </seg>
<seg id="44"> És amint vártam a kikötőben a kompra, hogy visszavigyen a Boszporuszon át, eszembe jutott, hogy annak idején Törökországot "Európa beteg emberének" hívták. </seg>
<seg id="45"> Akkoriban legalább nem volt kérdéses, hogy melyik földrész tartson igényt erre az izgalmas országra. </seg>
</p>
</doc>
<doc docid="times-of-london/2008/09/29/45558" genre="news" origlang="en">
<hl>
<seg id="1"> Emlékezetes életutak: Vernon Handley és William Woodruff </seg>
</hl>
<p>
<seg id="2"> Mark Brown így ír: 1962 óta a Guildford zenei igazgatójaként Vernon "Tod" Handley (nekrológ, szept. 11.) vezette a Guildfordi Filharmonikus Zenekart és Kórust. </seg>
<seg id="3"> A városrészre vonatkozó zenei tervei alapján a következő évben megalapította csodálatos ifjúsági kórusát, a Proteus-t. </seg>
<seg id="4"> Elvileg csak 21 év alattiak tartozhattak volna az énekkarba, de amikor a Proteus 1979-ben elénekelte fináléját - sokan közülünk már 20-as éveink végén jártunk - egyszerűen nem voltunk hajlandók megválni a kórustól. </seg>
</p>
<p>
<seg id="5"> A "Proteus" elnevezés (a mitológiai alakváltoztató neve) összhangban volt a kórus arra való elszántságával és képességével, hogy megbirkózzon bármilyen kottával, amit elé tesznek - legyen az madrigál, vagy egy Messiaen darab; kíséret nélkül, vagy nagyzenekari kísérettel. </seg>
<seg id="6"> Egy ilyen fiatal kórus zenei sokoldalúsága gyakran bámulatba ejtő és mindig izgalmas volt, és annak az embernek köszönhettük, akinek inspirációjára a zene iránt táplált lelkesedésünk változatlan maradt az évek folyamán. </seg>
<seg id="7"> Milyen gyakran mondta nekünk Tod, hogy "hagyjuk a zenét magától megszólalni." </seg>
<seg id="8"> Mindig mondta: "A zeneszerző tudja, mit akar. </seg>
<seg id="9"> Minden benne van a kottában. </seg>
<seg id="10"> Tehát énekeljétek el!" </seg>
<seg id="11"> Karmesteri technikája mindig teljesen érthető és pontos volt, de sosem diktatórikus, vagy túlzó. </seg>
<seg id="12"> Bármilyen volt is a zenei színvonal, ő mindig emelt rajta. </seg>
</p>
<p>
<seg id="13"> John Frayn Turner ezt írta róla: </seg>
<seg id="14"> Ha élt valaha olyan karvezető, akit lovaggá kellett volna ütni, az Vernon Handley volt. </seg>
<seg id="15"> Jól megismertem abban a két évtizedben, amely során, 1962-től 1982-ig a Guildfordi Filharmonikusokat vezényelte. </seg>
<seg id="16"> Az elmúlt negyvenvalahány évben több mint 100 koncertjéről írtam kritikát, de soha, eggyel sem okozott csalódást, és gyakran fellelkesített velük. </seg>
<seg id="17"> Tod Handley-ben együtt volt meg a nagyság és a szerénység, ami nagyon ritka. </seg>
<seg id="18"> Utálta azokat a karvezetőket, akik - az ő szavaival élve - egyszerűen "egy-két jól ismert csatalóval galoppoztak végig az egész világon." </seg>
<seg id="19"> Sokunknak hiányozni fog. </seg>
</p>
<p>
<seg id="20"> William Woodruff </seg>
</p>
<p>
<seg id="21"> John Beckett professzor a következőket írja: </seg>
<seg id="22"> Az Önök William Woodruff (szeptember 25-i) nekrológja szerint "1946-ban folytatta gazdaságtörténeti tanulmányait Oxfordban, és 1950-ben a Houblon-Norman kutatóintézet ösztöndíjasa lett... miközben folyamatosan készült az alapdiploma, a mesteri diploma és a PhD cím megszerzésére." </seg>
<seg id="23"> Ez Woodruff "Beyond Nab End" című művének szerzői jegyzeteiből származik, de téves. </seg>
</p>
<p>
<seg id="24"> 1946 és 1953 között a Nottinghami Egyetemen oktatott gazdaságtörténetet, és eközben J. D. Chambers professzor vezetése alatt befejezte PhD disszertációját a brit gumiiparról, amelyet aztán 1958-ban ki is adott "A brit gumiipar" címen. </seg>
<seg id="25"> 1950-51-ben valóban az USA-ban tartózkodott egy Houblon-Norman ösztöndíjjal, és 1952 nyarán az illinois-i, a New York-i és a Harvard egyetemeken. </seg>
<seg id="26"> 1953-ban végleg elhagyta Nottinghamet és Illinois-ba költözött. </seg>
<seg id="27"> Nem lehet tudni, hogy Woodruff miért szépítgette pályafutásának ezt az időszakát. </seg>
</p>
</doc>
<doc docid="abces/2008/09/29/98762" genre="news" origlang="es">
<hl>
<seg id="1"> J. Vicente Resino a Bölcsészkaron </seg>
</hl>
<p>
<seg id="2"> "J. Vicente Resino "Flamenco és élet̵" című kiállítását azért ajánlom, mert fekete-fehér, dokumentarista stílusú fotói lenyűgözőek. </seg>
<seg id="3"> A belőlük áradó egyszerűség és erő, valamint a fényképeken szereplő emberek iránti tisztelet vonták magukra a figyelmemet. </seg>
<seg id="4"> Ezt a kiállítást az érzelmek hatják át. </seg>
<seg id="5"> Resino ért a varázslatos pillanatok megörökítéséhez." </seg>
</p>
</doc>
<doc docid="elmundo/2008/09/29/4957" genre="news" origlang="es">
<hl>
<seg id="1"> Másodszor is eladási rekord a Hondánál </seg>
</hl>
<p>
<seg id="2"> Novemberben a Honda megkezdi a második generációs Jazz forgalmazását. </seg>
<seg id="3"> Igaz, már az elődjének is elég nagy volt az utastere, az új modell belső terének kialakítása azonban még ennél is tágasabb. </seg>
<seg id="4"> Mindez kifinomult mechanikával párosul, amely kényelmesebbé teszi a vezetést és növeli az üzemanyag-megtakarítást. </seg>
</p>
<p>
<seg id="5"> Evolúció versus revolúció. </seg>
<seg id="6"> Így néz ki a második generációs Honda Jazz. </seg>
<seg id="7"> Bár az új Jazz látványában nagyon hasonlít elődjére, számos belső változtatást hajtottak végre rajta. </seg>
<seg id="8"> Ezek közé tartozik például az innovatív dizájn, az új karosszéria, a nagyobb méretek és az új mechanika. </seg>
</p>
<p>
<seg id="9"> De mielőtt áttérnénk az új modell részletes ismertetésére, el kell mondanunk, hogy az új Jazz hat évvel az első generáció piacra dobása után jelent meg. </seg>
<seg id="10"> Tehát először is leszögezhetjük, hogy a Hondának rövidebb idő alatt sikerült megújítania ezt a modellt, mint más gyártóknak. </seg>
</p>
<p>
<seg id="11"> Európában ugyan a Jazz kevésbé ismert, de más piacokon eladási rekordokat döntöget. </seg>
<seg id="12"> Ilyen piac például Japán, ahol 2002-ben, majd idén 2008-ban is a Jazz volt a legkeresettebb autómárka. </seg>
<seg id="13"> Japánban például piacra kerülése óta közel egymillió darabot adtak el a Jazzből. </seg>
<seg id="14"> A második piac az Öreg Kontinens volt, hat év alatt közel félmillió eladott példánnyal. </seg>
</p>
<p>
<seg id="15"> Mindazonáltal a Honda az új Jazz-zel tovább szeretné növelni a forgalmat a térségben. </seg>
<seg id="16"> Azaz míg 2007-ben a japán vállalat összesen 83.000 Jazz-t forgalmazott, 2009-re a becslések 100.000 autó eladását tűzik ki célul, ami 17%-os növekedést eredményezne az európai piacon. </seg>
</p>
<p>
<seg id="17"> A spanyol piacon 2002 óta a Honda 8000 darab Jazzt értékesített, ez a Honda teljes spanyolországi forgalmának 6,7%-át teszi ki. </seg>
<seg id="18"> Az új generáció esetében a spanyol leányvállalat vezetői egy év leforgása alatt 2000 eladott példánnyal kalkulálnak. </seg>
</p>
<p>
<seg id="19"> Sőt, épp az új Jazz megérkezése fogja nagymértékben enyhíteni a Honda spanyolországi forgalmának visszaesését. </seg>
<seg id="20"> A cég képviselői ugyanis 22.000 eladott példányt jósolnak ez év végéig, ami 4000-rel kevesebb a 2007-es adatoknál, azaz 16%-os csökkenést jelent. </seg>
</p>
<p>
<seg id="21"> Az eladási feltételek ellenére a Honda növelte spanyolországi piaci részesedését, amely a tavalyi 1,6%-kal szemben 1,8%-ra emelkedett. </seg>
<seg id="22"> 2010-re ezt az arányt ugyancsak növelni szeretnék, 2%-ra. </seg>
</p>
<p>
<seg id="23"> A Honda reményei szerint ezt egy új modell bevezetésével érheti el. </seg>
<seg id="24"> Ez volna az Insight, egy ötajtós és kompakt méretű - 4370 mm hosszú - hibrid, amelyből a japán vállalat évente 200.000 darabot forgalmazna világviszonylatban. </seg>
<seg id="25"> A japán gyártó szerint az Insight piaci megoszlásának 50%-át az Egyesült Államok tenne ki, míg a fennmaradó hányad az Öreg Kontinens és Japán közt oszlana meg. </seg>
</p>
<p>
<seg id="26"> Az Insight kereskedelmi bevezetése a januárra tervezett hivatalos valenciai bemutató után, az év első hónapjaiban esedékes. </seg>
</p>
<p>
<seg id="27"> Az első generációhoz képest az új Jazz minden szempontból tágasabb lett. </seg>
<seg id="28"> Hosszúsága eléri a 3900 mm-t (öt centivel hosszabb), szélessége 1690 mm (két centivel szélesebb) és a tengelytávolság öt centit nőtt, azaz 2500 mm. </seg>
<seg id="29"> Magassága ellenben változatlanul 1520 mm. </seg>
</p>
<p>
<seg id="30"> A méretek mellett az utastér is tágasabb lett. </seg>
<seg id="31"> A nagyobb belső teret egyrészt az új karosszéria, másrészt a középen elhelyezett üzemanyagtartály garantálja - ezt a megoldást már az előző Jazzből is ismerhetjük. </seg>
</p>
<p>
<seg id="32"> Továbbá nőtt az - úgynevezett dupla padlós - csomagtartó teljes raktere, jelenleg 399 literes, azaz 19 literrel haladja meg az első generáció kapacitását. </seg>
<seg id="33"> Bár ehhez hozzátartozik, hogy az említett méretek az 1,4-es motorral ellátott típusra vonatkoznak, ugyanis az 1,2-es Honda Jazz csomagtartója 379 literes. </seg>
</p>
<p>
<seg id="34"> Néhány külső módosítás is felfedezhető, például a hátsó ledes lámpák vagy a választható panoráma üvegtető, valamint a hátsó ülések könnyebb megközelíthetősége. </seg>
<seg id="35"> Ezen kívül a hátsó ülésekhez tartozó ajtók nyílásszögét 80 fokosra emelték, szemben az első Jazz 67 fokos nyílásszögével. </seg>
</p>
<p>
<seg id="36"> A második generációs Jazz motorjai is újak. </seg>
<seg id="37"> Forgalmazása kezdetén ez a kis modell két, 1,2 és 1,4 literes hajtóművel rendelhető. </seg>
<seg id="38"> Az i-VTEC technológiának köszönhetően mindkét erőforrás fogyasztása kedvezőbb a korábbi modellénél, valamint kisebb széndioxid-kibocsátás és kitűnő mechanikai összehangoltság jellemzi, ugyanakkor a motor minden tekintetben kimagasló teljesítményt nyújt. </seg>
</p>
<p>
<seg id="39"> Az 1,2 literes erőforrás teljesítménye 90 lóerő 6000-es fordulatszámon, maximális nyomatéka pedig 114 Nm 4900-as fordulaton. </seg>
<seg id="40"> Ez a motor - amely az előző Jazzben 78 lóerős volt - 5,3 litert fogyaszt és 125 gramm a CO2-kibocsátása. </seg>
</p>
<p>
<seg id="41"> A másik motor pedig, amely az előző generációnál 83 lóerőt produkált, most eléri a 100 lóerőt. </seg>
<seg id="42"> A 100 lóerős 1,4-es Jazz átlagosan 5,4 litert fogyaszt, emissziója pedig 128 gramm CO2. </seg>
</p>
</doc>
<doc docid="elmundo/2008/09/29/4958" genre="news" origlang="es">
<hl>
<seg id="1"> Az ütközéselkerülő "méhautó" </seg>
</hl>
<p>
<seg id="2"> A baleset-megelőző technológiák fejlesztéséhez a Nissan ezúttal a természetből, egészen pontosan a méhek világából merített ihletet új találmányához. </seg>
<seg id="3"> A japán cég egy olyan robotot tervezett, amely a méhek röptét utánozva kerüli el a baleseteket. </seg>
<seg id="4"> Lehet, hogy a Bio-mimetic Car Robot Drive vagy BR23C nevű műszer lesz az első lépés az ütközésmegelőző technológiák kifejlesztéséhez. </seg>
</p>
<p>
<seg id="5"> A Nissan Motor Co. Fejlett Műszaki Központjának mérnökei a neves Tokiói Egyetem Fejlett Tudományos és Technológiai Kutatóközpontjával együttműködésben, Japánban építették meg ezt a kis robotot. </seg>
</p>
<p>
<seg id="6"> Kazuhhiro Doi, a Technológiai PR- és Kutatás-Fejlesztési Márkaigazgató meghatározása szerint a a BR23C a Nissan négyszintű biztonsági védőburkának további kiterjesztését jelenti. </seg>
<seg id="7"> A robot teljesebbé teszi a cég termékeinek ütközés-elkerülési képességét. </seg>
</p>
<p>
<seg id="8"> Repülés közben minden méh kialakítja a maga ovális alakú személyes terét, amely nagyon hasonlít a Nissan biztonsági védőburkához. </seg>
</p>
<p>
<seg id="9"> Ennél azonban sokkal fontosabb a szerepe a méh összetett szemének, amellyel minden irányban több mint 300 fokos szögben lát. Következésképp a méh saját személyes terében zavartalanul tud repkedni. </seg>
</p>
<p>
<seg id="10"> Az összetett szem funkciójának lemásolásához a mérnökök egy úgynevezett lézeres távmérőt terveztek (Laser Range Finder). </seg>
<seg id="11"> A műszer a BR23C előtt 180 fokos látótérben akár 2 méteres távon belül azonosítja az akadályokat, kiszámítja a távolságukat, és jelet küld a fedélzeti mikroprocesszornak, amely azonnal az ütközés elkerülésére irányuló műveletté alakul át. </seg>
</p>
<p>
<seg id="12"> "Amint megtörténik az akadály észlelése, a kis robot a méh mozgásait utánozva azonnal irányt változtat a kerekek kisebb vagy nagyobb szögben történő elmozdításával az ütközés elkerülése érdekében. </seg>
<seg id="13"> A rendszert leginkább az különbözteti meg a jelenleg elérhető műszerektől, hogy ebben az esetben az elkerülő manőver teljesen automatikusan zajlik le. </seg>
<seg id="14"> Ha nem így lenne, a robot nem tudna elég gyorsan reagálni az akadályok elkerüléséhez" - magyarázza Toshiyuki Andoh, a Mobilitás Laboratórium igazgatója és a projekt főmérnöke. </seg>
</p>
<p>
<seg id="15"> A méhektől eltérő módon a kerülő manőver nem irányulhat felfelé vagy lefelé, és átlósan sem, csak két dimenzióban mozoghat és kizárólag a kerekek elfordíthatóságának irányában, vagyis nem végtelen irányban és módon, ahogy a méhek esetében történik. </seg>
<seg id="16"> Éppen ezért a Nissan a robotban a gyorsításon és a lassításon kívül egy rotációs funkciót is alkalmazott az ütközések elkerüléséhez. </seg>
</p>
<p>
<seg id="17"> "Ennek a szerkezetnek mindössze néhány másodpercenként kell az adatokat feldolgoznia, és azokra reagálnia. </seg>
<seg id="18"> Nincs szükség az adatok tárolására, sem a korábbi manőverekre alapuló intuitív logikára, így megszakítás nélkül tud működni csupán néhány tucat KB memóriával is. </seg>
<seg id="19"> Lehet, hogy ez meglepően hangzik, de valóban nem gigabyte, de még megabyte nagyságú memóriákról sem beszélünk. </seg>
</p>
<p>
<seg id="20"> Ez az első lépés az azonnali ütközésmegelőzést szolgáló technológia kifejlesztéséhez, amely a Nissan becslései alapján tíz éven belül bevonulhat a sorozatgyártású autókba. </seg>
</p>
<p>
<seg id="21"> A robot lítium-polimer akkumulátorokkal üzemel, amelyek könnyebbek és tartósabbak a lítium-ion változatnál. </seg>
</p>
<p>
<seg id="22"> A jövőben további alkalmazási lehetőséget jelenthet az egység egybeépítése a GPS műholdas navigációs rendszerrel, hogy az autóst az úton lévő akadályok elkerülésével juttassa el a végcélhoz. </seg>
</p>
</doc>
<doc docid="elmundo/2008/09/29/4954" genre="news" origlang="es">
<hl>
<seg id="1"> Félelem a jelzálogtól </seg>
</hl>
<p>
<seg id="2"> El kell ismernünk, hogy az USA Kincstári Osztálya azon túl, hogy rengeteg befektethető készpénzzel rendelkezik, józan észnek sincs híján. </seg>
<seg id="3"> Mivel nyakukon a válság, és hogy az amerikaiak nehogy megkérdőjelezhető fizetőképességű jelzálogbankok útvesztőibe gabalyodjanak, létrehoztak egy szórakoztató és informatív netes játékot a "Bad Credit Hotel"-t. </seg>
<seg id="4"> Ez a "Rossz hitelek hotele" ... vagyis a galibáké. </seg>
</p>
<p>
<seg id="5"> A szállás és főleg a recepciós búskomor ábrázata azt sugallja, gondoljuk meg még egyszer, kétszer, sőt, inkább háromszor, valóban éppen most jött-e el a hitelfelvétel ideje. </seg>
<seg id="6"> És főleg azt, hol igényeljünk hitelt, hiszen valószínűleg ez a dolog célja. </seg>
</p>
<p>
<seg id="7"> A honlapon fellelhető információ valóban hasznos, ám kevéssé részletes. </seg>
<seg id="8"> Inkább kamaszoknak, mint a nagyközönségnek szól. </seg>
<seg id="9"> De mi történne, ha kiegészítenénk a játékot? </seg>
<seg id="10"> Például a szállodában megjelenne álmaink szobája. </seg>
<seg id="11"> Tulajdonképpen az is valami, hiszen a lakásvásárlásról álmodni se merünk... </seg>
</p>
</doc>
<doc docid="lesechos/2008/09/29/114170" genre="news" origlang="fr">
<hl>
<seg id="1"> A Morgan Stanley megnyitja tőkéjét a MUFG számára </seg>
</hl>
<p>
<seg id="2"> A Morgan Stanley bejelentette, hogy részesedést biztosít tőkéjében a Mitsubishi UFJ Financial Group-nak (MUFG). A legnagyobb japán bank 9 milliárd dollárt fizet a vállalat tőkéjének 21%-áért, miután a Morgan Stanley-részvények árfolyama nagyot zuhant a tőzsdén. </seg>
<seg id="3"> Egy héttel az előzetes megállapodás nyilvánosságra hozatala után a két bank elmondta, hogy a MUFG a Morgan Stanley törzsrészvényeinek 9,9%-át vásárolja meg 25,25 dolláros egységáron, azaz összesen 3 milliárd dollárért. </seg>
<seg id="4"> Az elfogadott ár több mint 19%-al marad el az értékpapírok augusztus 31-i könyv szerinti értékétől. </seg>
<seg id="5"> A MUFG további 6 milliárd dollárt fektet be átváltható értékpapírok vásárlásába, amelyek 10%-os hozamot biztosítanak részére, átváltási árfolyamuk pedig 31,25 dollár. </seg>
<seg id="6"> A Morgan Stanley közlése szerint a globális tranzakció végrehajtásakor 29 dolláros átlagárfolyamot vesznek alapul, amely 28%-kal magasabb a jelenlegi árfolyamnál. </seg>
<seg id="7"> Mindazonáltal a Morgan Stanley részvényárfolyama greenwichi középidő szerint 17 óra körül 6,79%-kal esett vissza, és ezzel 23,07 dolláron zárt. </seg>
<seg id="8"> "Ez a stratégiai szövetség nagy lehetőséget kínál a Morgan Stanley számára, hogy felgyorsítsa bankholding vállalattá történő átalakulását" - magyarázza John Mack, az amerikai cégcsoport vezérigazgatója. </seg>
<seg id="9"> A Morgan Stanley a múlt héten hagyta jóvá az új státuszt, amely által diverzifikálhatja tevékenységeit, ugyanakkor a Federal Reserve ellenőrzése alá kerül. </seg>
<seg id="10"> Az MUFG-vel kötött megállapodás újfent megerősíti, hogy a jelenlegi pénzügyi válság még nagyobb óvatosságot követel a Wall Streeten jegyzett vállalatóriásoktól. </seg>
<seg id="11"> A hétfőn bejelentett feltételekből egyébként látható, hogy a megállapodást az utóbbi napokban módosították: múlt hétfőn a Morgan csak annyit jelentett be, hogy részvényei 20%-át körülbelül 8,5 milliárd dollárért adja el a japán vállalatnak. </seg>
</p>
<p>
<seg id="12"> "Egy héttel ezelőtt még úgy gondoltuk, hogy a részesedés teljes egészében törzsrészvényekből fog állni" - magyarázta Toshihide Mizuno, a MUFG ügyvezető igazgatója Tokióban. </seg>
<seg id="13"> "A jelenlegi piaci és gazdasági helyzet miatt azonban szerettük volna minimalizálni és kivédeni a lehetséges kockázatokat." </seg>
<seg id="14"> A súlyozott átlagárat tekintve a MUFG a könyv szerinti értéknél 7%-kal többet fizet a Morgan Stanley-részvényekért. </seg>
<seg id="15"> A tranzakció következtében az egy részvényre jutó hozam körülbelül 20%-kal csökken. </seg>
<seg id="16"> A megállapodás alapján a MUFG egy év múlva válthatja át elsőbbségi részvényei felét törzsrészvényekké, amennyiben az utóbbiak kereskedési árfolyama egy meghatározott időszakon át több mint 50%-al meghaladja az átváltási árfolyamot, azaz körülbelül 47 dollárra emelkedik. </seg>
<seg id="17"> A Morgan Stanley ezzel biztosítja, hogy a MUFG-től származó pénzeszközök segítségével kihasználhatja befektetési lehetőségeit, javíthatja mérlegét és növelheti likvid forrásait. </seg>
<seg id="18"> A csoport szóvivője azonban nem kívánt pontos információt adni a két új szövetséges stratégiai terveiről. </seg>
<seg id="19"> A MUFG betársulását követően a Morgan Stanley várhatóan mintegy 15%-kal növeli Tier I szerinti fizetőképességi rátáját, amivel az egyik legjobb lesz saját szektorában. </seg>
<seg id="20"> A Morgan úgy nyilatkozott, hogy mérlege "határozottan" javult augusztus vége óta. </seg>
<seg id="21"> Az elmúlt hetek nagy megpróbáltatást jelentettek a csoport számára, hiszen részvényeinek árfolyama a felére zuhant, míg nemfizetési kockázat elleni biztosításának költsége az egekbe szökött. </seg>
<seg id="22"> Ez a költség hétfőn mérséklődött, de továbbra is magas, 12% körüli szinten maradt. </seg>
<seg id="23"> A nagy befektető bankok közül még egyetlen "túlélő" maradt a Bear Stearns és a Lehman Brothers csődjét és a Merrill Lynch felvásárlását követően. Ez a Goldman Sachs, amely a múlt héten bejelentette, hogy 15 milliárd dollárhoz jutott: ennek egy része a Berkshire Hathawaytől, Warren Buffett cégcsoportjától származik. </seg>
</p>
</doc>
<doc docid="liberation/2008/09/29/20532" genre="news" origlang="fr">
<hl>
<seg id="1"> Rafael Correa hétfői nyilatkozata, Quito </seg>
</hl>
<p>
<seg id="2"> A köztársaság újbóli felépítése a XXI. századi szocializmus szellemében. </seg>
<seg id="3"> Ez a közös terve a venezuelai Hugo Cháveznek, a bolíviai Evo Moralesnek és az ecuadori Rafael Correának. </seg>
<seg id="4"> Az elnöktársai és barátai mintáját követve vasárnap Correa kifejtette az új alkotmánnyal kapcsolatos elképzeléseit. </seg>
<seg id="5"> Küldetését sikerrel teljesítette, mivel a szavazók 64%-a igennel voksolt a népszavazáson a hivatalos eredmények szerint, amelyek a szavazatok 80%-ára vonatkoztak. </seg>
</p>
<p>
<seg id="6"> Eszerint a lakosság 28%-a szavazott nemmel, a szavazatok 7%-a érvénytelen volt, míg 0,7%-ukat kitöltetlenül adták le a szavazók. </seg>
<seg id="7"> Az alkotmánytervezet elfogadásához 50% + 1 szavazatra volt szükség. </seg>
<seg id="8"> Vasárnap a szavazóirodák kijáratánál végzett két felmérés és egy civil szervezet által végzett számlálás egyaránt bizonyította az "igen" szavazatok hatalmas fölényét 63%-os, illetve 70%-os aránnyal. </seg>
</p>
<p>
<seg id="9"> Rafael Correa egyébként már a vasárnapról hétfőre virradó éjszakán alkotmánytervezetének győzelméről beszélt. </seg>
<seg id="10"> "Az alkotmány elsöprő győzelmet aratott" - jelentette ki, és a Quitótól 280 kilométerre délnyugatra lévő Guayaquilban, kormányzói székhelyén mondott köszönetet az ecuadoriaknak. </seg>
<seg id="11"> Ahogy az köztudott, Rafael Correának Chávez, Morales és a chilei elnök, Michelle Bachelet is gratulált. </seg>
</p>
<p>
<seg id="12"> Az Amerikai Államok Szervezete (OAS) megfigyelő missziójának jelentése szerint a szavazás nyugodt légkörben zajlott. Fő témája egy 444 pontos szöveg volt, amely az elnök által védelmezett "új szocializmus" elveit foglalta össze. </seg>
<seg id="13"> A tervezett alkotmány az államhatalmat a gazdaság szolgálatába állítja, az államnak tartva fenn a "fejlődés megtervezésének" jogát egy olyan ország számára, amely alapvetően a külföldi vállalatok által végzett olajkitermelésből és a kivándorlók által küldött devizából él. </seg>
</p>
<p>
<seg id="14"> A 2006-ban megválasztott Correa alkotmánytervezete megerősíti az államfő hatalmát is, aki legfeljebb két egymást követő időszakra szerezhet mandátumot, és jogosult az országgyűlés feloszlatására. </seg>
</p>
<p>
<seg id="15"> Correa már bejelentette, hogy élni kíván ezzel a lehetőséggel, és 2009 februárjában újra versenybe száll az államfői mandátumért. </seg>
<seg id="16"> Az alkotmányba egyébként belefoglalták az egészségügyi szolgáltatások és az oktatás ingyenességét is. Az elnök már elkezdte ennek bevezetését országában, amelynek 13,9 millió lakosa van, és a népesség fele a létminimum alatt él. </seg>
</p>
<p>
<seg id="17"> Végül pedig, az Alkotmány megtiltja a külföldi csapatok jelenlétét az országban. Ez véget vethet Quito és Washington megállapodásának az amerikai drogellenes intézkedések bázisául szolgáló ecuadori létesítmény használatára vonatkozóan. </seg>
</p>
</doc>
<doc docid="liberation/2008/09/29/20533" genre="news" origlang="fr">
<hl>
<seg id="1"> Kiszabadították a 19 túszt Csádban </seg>
</hl>
<p>
<seg id="2"> Egyiptomi kommandó ütött rajta az emberrablókon, akik tíz napja ejtettek túszul tizenegy turistát és azok nyolc kísérőjét. </seg>
</p>
<p>
<seg id="3"> A túszok most Kairóban tartózkodnak. </seg>
<seg id="4"> A tizenegy európai turistát és nyolc egyiptomi kísérőjüket tíz napon át tartották fogva a sivatagban, ahonnan hétfőn délután sértetlenül szállították őket az egyiptomi fővárosba. </seg>
<seg id="5"> A túszokat a délelőtt folyamán szabadította ki Csádban egy egyiptomi kommandó. </seg>
<seg id="6"> Láthatólag jó állapotban, délután fél négy körül érkeztek meg repülőgéppel az al-Maza katonai bázisra, amely közvetlenül kapcsolódik a kairói nemzetközi repülőtérhez. </seg>
</p>
<p>
<seg id="7"> A túszoknak megtiltották, hogy nyilatkozzanak a sajtónak, és azonnal továbbszállították őket egy Maadiban, Kairó külvárosi lakónegyedében lévő kórházba, ahol megvizsgálták őket. </seg>
<seg id="8"> A túszok "egészségesek", és az emberrablóknak "nem fizettek váltságdíjat" - nyilatkozta a repülőtéren Zoheir Garanna egyiptomi idegenforgalmi miniszter. </seg>
</p>
<p>
<seg id="9"> A túszokat szeptember 19-én ejtették foglyul az Ouanat hegy lábánál Egyiptom, Szudán és Líbia határvidékén, ahol terepjárós szafarin vettek részt. A csoportot ezután a 35 ismeretlen túszejtő egyik búvóhelyről a másikra hurcolta. </seg>
<seg id="10"> A csoportban 11 turista volt (öt olasz férfi, öt német férfi és egy román nő), valamint nyolc egyiptomi: két idegenvezető, négy sofőr, egy határőr és a szafarit szervező Aegyptous utazási iroda igazgatója. </seg>
</p>
<p>
<seg id="11"> Egy egyiptomi biztonsági vezető tájékoztatása szerint egy 30 tagú különleges kommandó érkezett két helikopteren a helyszínre, ahol közvetlenül virradat előtt rajtaütöttek a túszejtőkön. </seg>
<seg id="12"> "A csapatok között tűzharc alakult ki. Az emberrablók felét megölték, a többiek elmenekültek" - állította a neve elhallgatását kérő vezető. </seg>
<seg id="13"> Elmondta továbbá, hogy összesen 150 fős különleges osztagot küldtek az egyiptomi Villám brigádtól Szudánba, ahol német és olasz kommandósokkal egészültek ki. </seg>
</p>
<p>
<seg id="14"> Az éppen Belgrádban tartózkodó olasz diplomáciai vezető, Franco Frattini hangsúlyozta a titkos ügynökök és a különleges olasz akciócsoportok szerepét. </seg>
<seg id="15"> "El kell ismernünk, hogy ezt az eredményt titkosszolgálati embereink és akciócsoportjaink professzionális és hatékony közbelépése nélkül nem érhettük volna el" - jelentette ki, további részletek közlése nélkül. </seg>
<seg id="16"> Ezenkívül tagadta, hogy a túszokért váltságdíjat fizettek volna. </seg>
</p>
<p>
<seg id="17"> Az előző napon a szudáni hadsereg bejelentette, hogy járőrözés közben feltartóztattak egy terepjárót, amelyen az emberrablók utaztak. Hatot megöltek közülük (köztük a csádi vezetőt is), kettőt pedig letartóztattak. </seg>
<seg id="18"> A hadsereg állítása szerint a túszejtők egy darfuri lázadó szervezettel, a Szudáni Felszabadító Mozgalommal (SLA-U) álltak kapcsolatban, amit az érintett szervezet azonnal cáfolt. </seg>
</p>
</doc>
<doc docid="ledevoir/2008/09/29/19461" genre="news" origlang="fr">
<hl>
<seg id="1"> Lettres - A kultúra "csendes többsége" </seg>
</hl>
<p>
<seg id="2"> Az újsághírek és az éppen zajló választási kampány középpontjában jelenleg a kultúra finanszírozásával kapcsolatos vita áll. </seg>
<seg id="3"> Ennek csak örülhetünk. </seg>
<seg id="4"> De kulturális életünk egy szeletéről továbbra is megfeledkeznek. </seg>
<seg id="5"> Ki fogja felemelni a szavát, hogy rávilágítson, milyen nevetséges összegekből gazdálkodnak az éhhalál szélén álló kis múzeumok, levéltárak, régészeti ásatások és nemzeti történelmi emlékhelyek? </seg>
<seg id="6"> Melyik politikus meri emlékeztetni a szövetségi kormányt arra, hogy nem törődik műemlékeivel és a kulturális örökség részét képező épületeivel? </seg>
<seg id="7"> Vagy arra, hogy sem Québecben, sem Kanadában nem léteznek olyan törvények, amelyek valóban biztosítják kulturális örökségünk hatékony védelmét? </seg>
</p>
<p>
<seg id="8"> Tudta-e Ön, hogy a francia kormány csak a Loire völgyében található Chinon kastély restaurálására három és fél millió eurót fordított? </seg>
<seg id="9"> Amerikai szomszédaink alkotmánya pedig kimondja, hogy a kulturális örökség védelme az amerikai kultúra részét képezi, és ezt az örökséget minden állampolgárnak, minden megválasztott képviselőnek és minden kormányzati szervnek összehangoltan kell védelmeznie. </seg>
<seg id="10"> A Québeci Történelmi Társaságok Szövetsége (Fédération des sociétés d'histoire du Québec) keretein belül 211 történelemmel, kulturális örökséggel, levéltárazással és genealógiával foglalkozó társaság több mint 40 000 önkéntese fáradozik a történelem kutatásán, valamint a nagyszámú magánarchívum és archeológiai leletek megőrzésén, minimális költségvetéssel. </seg>
<seg id="11"> Gyakran ezek a szervezetek védelmezik foggal-körömmel örökségünket, és a fuldokló utolsó erejével tiltakoznak, amikor ingatlanfejlesztők és döntéshozók a régi épületeink és elfeledett temetőink felé irányítják buldózereiket. </seg>
<seg id="12"> Mikor fog már valaki kiállni a történelmi és kulturális örökség védelméért? </seg>
</p>
</doc>
<doc docid="hvg.hu/2008/09/29/52398" genre="news" origlang="hu">
<hl>
<seg id="1"> Államosítják a Fortis bank egy részét a Benelux-kormányok </seg>
</hl>
<p>
<seg id="2"> Részleges államosítással segítenek a Benelux-államok az amerikai hitelpiaci válság tovagyűrűző hatása miatt - első európaiként - bajba került belga-holland bankon, a Fortison: a három ország összesen 11,2 milliárd euróval támogatja a magyarországi érdekeltségekkel is rendelkező pénz- és biztosító intézetet. </seg>
</p>
<p>
<seg id="3"> A belga, a luxemburgi és a holland kormány a legmagasabb szinten egyeztetett az ügyben a hét végén, bevonva az Európai Központi Bank elnökét és az Európai Bizottság versenyügyi felelősét is. </seg>
<seg id="4"> Az euróövezetben a Fortis banké az első nagy válság a hullámokban több mint egy éve gyűrűző nemzetközi pénzpiaci krízis keretében, a bank ügyében hozott döntések ezért bizonyos szempontból precedensértékűnek minősíthetők. </seg>
</p>
<p>
<seg id="5"> A vasárnap éjjel született döntés értelmében mindhárom állam közel felerészben (49 százalékban) felvásárolja a bank ott meglévő tulajdonát. </seg>
<seg id="6"> A bank minden bizonnyal eladja érdekeltségeinek egy részét, köztük mindenekelőtt a holland ABN Amrótól tavaly megvásárolt - főleg biztosítói - tevékenységeket. </seg>
</p>
<p>
<seg id="7"> A Fortis részvényei a múlt héten kezdtek meredek zuhanásba, a hét második felében már komoly válságjelenségek mutatkoztak az intézetnél. </seg>
<seg id="8"> Elemzők azonban egyetértenek abban, hogy 85 ezer fős foglalkoztatottjával a bank túlságosan nagy ahhoz, hogy engedjék csődbe menni. </seg>
<seg id="9"> A cég papírjai csak pénteken mintegy 12 százalékkal, 14 éves mélypontra zuhantak. </seg>
<seg id="10"> Január óta a részvények értéke több mint kétharmaddal csökkent. </seg>
<seg id="11"> A jelenlegi részvényárakat tekintve a csoport teljes piaci tőkeértéke 14 milliárd euró körül van, de a vállalatirányítók szerint ez nem reális. </seg>
<seg id="12"> A cégvezetés egyébként a 700 milliárd dolláros amerikai csomagterv elfogadásával kapcsolatos tengerentúli piaci bizonytalanságokat okolta a Fortis-részvények zuhanásáért. </seg>
</p>
<p>
<seg id="13"> Hétfőn a papírok már enyhén emelkedtek. </seg>
<seg id="14"> Pénteken Filip Dierckx személyében új vezérigazgatót neveztek ki a bank élére. </seg>
<seg id="15"> A pénzintézet magánvásárlókat is keresett, de érdemi ajánlattal eddig senki nem jelentkezett. </seg>
<seg id="16"> A belga kormány már korábban jelezte, hogy a befektetőknek nem kell nyugtalankodniuk, nem veszítik el pénzüket. </seg>
<seg id="17"> A bank klienseinek körében eddig nem alakult ki pánik, a fiókokat nem rohamozták meg. </seg>
<seg id="18"> Magyarországon a Fortis önálló fiókkal rendelkezik, és lízingcégeket is felvásárolt. </seg>
</p>
</doc>
<doc docid="nol.hu/2008/09/29/19727" genre="news" origlang="hu">
<hl>
<seg id="1"> Róka a tyúkólban </seg>
</hl>
<p>
<seg id="2"> Amerikában az élet- és egészségbiztosítók az emberek gyógyszervásárlási adatai alapján gyakran megtagadják, hogy biztosítási szerződést kössenek a jelentkezővel. </seg>
<seg id="3"> Adatvédelmi szakemberek attól tartanak, hogy az adatok piaca ellenőrizhetetlenné válik. </seg>
</p>
<p>
<seg id="4"> "Van adatvédelmi program, amely a gyógyszerfelírási adatok felhasználását minden esetben az érintett személy hozzájárulásához köti. </seg>
<seg id="5"> Ennek független kézben kell lennie, különben a rókára bízzuk a tyúkólat" - idézi Richard Dicket, a gyógyszerfelírások követésére alkalmas program kifejlesztőjét a Washington Post. </seg>
</p>
<p>
<seg id="6"> A biztosítótársaságok a jelentkező ügyfél egészségi állapotától teszik függővé a biztosítási díjat és a káresemények esetén járó összeget, s ha túl nagynak ítélik a kockázatot, nem is kötnek vele biztosítást. </seg>
<seg id="7"> Régen orvosi vizsgálatra küldték az illetőt, és a szerződést csak a kivizsgálás eredményének ismeretében kötötték meg. </seg>
<seg id="8"> Dick tíz éve sokkal olcsóbb eljárást talált ki: a gyógyszertáraktól az ügyfél azonosítószáma alapján könnyedén beszerzi, hogy az illető milyen gyógyszereket vásárolt az elmúlt másfél évben, és ebből a program maga következtet arra, hogy milyen betegségben szenved és milyen az egészségügyi állapota. </seg>
<seg id="9"> Például, ha rendszeresen nagy adag koleszterincsökkentőt vesz, az arra utal, hogy gyakorlatilag kezelhetetlenül magas a vérzsír-szintje, ami rögtön magasabb kockázatú kategóriába sorolja. </seg>
</p>
<p>
<seg id="10"> A programnak több változata is forgalomban van, némelyik egyúttal kockázati szorzószámot is meghatároz, a biztosítónak tehát a papírmunkán kívül alig marad teendője, bár apró nehézségek felvetődnek. </seg>
<seg id="11"> A hátrányok közé tartozik, hogy némelyik gyógyszer több célra is felhasználható, például egyes vegyületek migrén vagy hőhullámok ellen is alkalmazhatók, de depresszió ellen is hatásosak. </seg>
<seg id="12"> Az utóbbi az üzleti biztosítók szempontjából jelentős kockázat-növelő tényezőnek számít, az előbbiek nem. </seg>
</p>
<p>
<seg id="13"> Az adatok lekérésére és feldolgozására külön társaságok alakultak, s ők, mielőtt beszereznék a gyógyszertáraktól a szükséges információt, megkérik a páciens hozzájárulását. </seg>
<seg id="14"> Erre most már kötelezik őket a hatóságok, habár az eddigi mulasztásukért nem róttak ki büntetést. </seg>
<seg id="15"> Egyes cégek újabban már a laboratóriumi vizsgálatok eredményét is feldolgozzák, és össze is kapcsolják a gyógyszerfogyasztási adatokkal, így még pontosabb képet tudnak szolgáltatni a páciensek egészségi állapotáról. </seg>
</p>
<p>
<seg id="16"> Egyre több cég fér hozzá az adatokhoz, és a felhasználás ellenőrzése ezzel párhuzamosan egyre nehezebb lesz. </seg>
<seg id="17"> Van külön egészségügyi adatvédelmi törvény, de hatálya csak az egészségügyi szolgáltatókra és a biztosítókra terjed ki. </seg>
<seg id="18"> A kongresszus előtt van az a törvényjavaslat, amely az adatszolgáltatásra szakosodó vállalkozások fölött is ellenőrzési jogkört ad a hatóságoknak. </seg>
</p>
<p>
<seg id="19"> Dick Richard belátja, hogy ez nem elég: ezért továbbfejlesztette programját, amely az érintett kifejezett hozzájárulásához kötné az adatok továbbítását. </seg>
</p>
<p>
<seg id="20"> Más kérdés, hogy az érintett nemigen tagadhatja meg a hozzájárulást, különben a biztosítók nem kötnek vele szerződést. </seg>
<seg id="21"> Így aztán a tyúkok valamennyire mégiscsak a róka jóindulatára vannak utalva. </seg>
</p>
</doc>
<doc docid="nol.hu/2008/09/30/19780" genre="news" origlang="hu">
<hl>
<seg id="1"> Globális marseille-i étlap </seg>
</hl>
<p>
<seg id="2"> Megkétszerezi a kereskedelmet az Európai Unió és India </seg>
</p>
<p>
<seg id="3"> Minthogy az Európai Unió és India kölcsönösen egymás vezető kereskedelmi partnerei, a kilencedik csúcstalálkozó napirendjét is uralta ez a téma, a többi, jórészt globális probléma mellett. </seg>
<seg id="4"> Ma francia-indiai csúcs is lesz, ahol főleg az atomenergiai együttműködésről lesz szó. </seg>
</p>
<p>
<seg id="5"> Az Európai Unió ugyan elismeri, hogy India olyan felemelkedő demokratikus nagyhatalom, amelynek a nemzetközi ügyekbe nagyobb beleszólást kellene adni, de a tagországoknak még nem sikerült közös nevezőre jutniuk, támogassák-e Újdelhi állandó tagságát az ENSZ Biztonsági Tanácsában. </seg>
<seg id="6"> Ezt a kérdést így nem is feszegették a Marseille-ben tegnap megrendezett, s immár kilencedik csúcstalálkozón. </seg>
<seg id="7"> Nicolas Sarkozy francia elnök, mint az unió soros elnöke, illetve José Manuel Barroso bizottsági elnök és Javier Solana külügyi főképviselő fogadta Manmohan Szingh indiai miniszterelnököt, akivel meg is egyeztek abban, hogy öt év alatt megkétszerezik, azaz bő százmilliárd euróra növelik a kereskedelmi forgalmat. </seg>
<seg id="8"> Tekintve, hogy 2000 és 2007 között az árucsere 25 milliárdról 55 milliárdra emelkedett, ez nem is túlzottan ambiciózus cél. </seg>
<seg id="9"> Ennek jegyében jogi értelemben összesimították az Indiával fennálló huszonhat kétoldalú polgári repülési egyezményt, azaz a légi forgalom is szárnyalhat a jövőben. </seg>
</p>
<p>
<seg id="10"> India 2009 végéig szeretné aláírni a szabad kereskedelmi megállapodást az unióval. </seg>
<seg id="11"> Sarkozy azt ígérte, felgyorsítják az egyeztetést. </seg>
<seg id="12"> A cél kiegyensúlyozni, hogy miközben az EU India első számú kereskedelmi partnere, Újdelhi ugyanakkor csak a kilencedik helyen szerepel az EU partnereinek sorában. </seg>
</p>
<p>
<seg id="13"> A csúcs a globális ügyeknek szentelte figyelmét. </seg>
<seg id="14"> Az afgán és pakisztáni helyzetnek, illetve a terrorizmusnak - utóbbit mindkét részről minden formájában elítélték, és sürgették az ENSZ-konferencia összehívását. </seg>
<seg id="15"> A dohai kereskedelmi forduló befejezését is szorgalmazták, bár mindkettőjüknek nagy része van az eddigi kudarcban. </seg>
<seg id="16"> Az EU megerősítette, hogy kitart energia- és klímaprogramja mellett, vagyis szeretné a károsanyag-kibocsátást legalább húsz százalékkal csökkenteni 2020-ig. </seg>
<seg id="17"> Ezzel India is egyetértett, akárcsak azzal, hogy a jövőre esedékes klímakonferencián globális alkut kellene kötni, s a üvegházhatást kiváltó gázok termelését ötven százalékkal mérsékelni 2050-ig. </seg>
</p>
<p>
<seg id="18"> Az élelmiszerárak emelkedését is szeretnék akadályozni, s támogatták nemzetközi értekezlet összehívását a pénzügyi válság áttekintésére. </seg>
</p>
<p>
<seg id="19"> Az indiai kormányfő ma a francia fővárosba megy, ahol a kétoldalú találkozón az atomenergia békés felhasználásáról készül üzletet kötni. </seg>
<seg id="20"> Párizsban abban bíznak, hogy indiai atomreaktorok építésére a francia cégek húszmilliárd euró értékben kapnak megbízást. </seg>
<seg id="21"> Hírügynökségi értesülések szerint a megállapodás 15 évre szólna. </seg>
</p>
</doc>
<doc docid="adnkronos/2008/10/13/197.html" genre="news" origlang="it">
<hl>
<seg id="1"> Több mint háromszáz olasz könyvkiadó Frankfurtban </seg>
</hl>
<p>
<seg id="2"> Erős mezőnnyel képviseltetik magukat az olasz kiadók a Frankfurti Nemzetközi Könyvvásáron. </seg>
<seg id="3"> Több mint háromszáz olasz kiadóház lesz jelen a legjelentősebb nemzetközi szerzői jogi találkozón, a 60. Buchmesse vásáron. </seg>
<seg id="4"> Az idei Frankfurti Nemzetközi Könyvvásárra 101 országból 7.000 kiállítót várnak, 171.790 négyzetméteres alapterületen, ahol több mint 403.000 könyv kerül bemutatásra. A díszvendég Törökország lesz. </seg>
</p>
<p>
<seg id="5"> Az Olasz Pavilon nyitóünnepségén az olasz kormányt Francesco Maria Giro, a Kulturális Javak és Tevékenységek Minisztériumának államtitkár-helyettese képviseli: Olaszország ugyanis, egy egységes Italia Pont felállítása révén, 264 négyzetméteres kiállítási területet foglal majd el. </seg>
</p>
<p>
<seg id="6"> Az ünnepélyes megnyitót a Buchmesse 5.0 pavilonjának "Room Struktur" termében rendezendő sajtótájékoztató követi majd, ahol alkalom nyílik az olasz könyvkiadás helyzetére vonatkozó adatok, trendek és kilátások ismertetésére is. </seg>
</p>
<p>
<seg id="7"> Az adatok szerint, az olasz kiadói piacon folyamatosan csökken a külföldi szerzők aránya, különösen a felnőtt és ifjúsági kiadványok területén. </seg>
</p>
</doc>
<doc docid="larepublica/2008/10/13/92.html" genre="news" origlang="it">
<hl>
<seg id="1"> Megtalálták az egy éve eltűnt milliárdos, Steve Fossett repülőjét </seg>
</hl>
<p>
<seg id="2"> Megtalálták a milliárdos Steve Fossett repülőjének maradványait, aki 2007. szeptember 3-án tűnt el a nevadai sivatag felett. </seg>
<seg id="3"> A roncsokra egy 3000 méteres magas fennsíkon bukkantak rá, a Kalifornia és Nevada határán húzódó Sierra Nevada hegységben található Mammoth Lakes környékén. </seg>
<seg id="4"> Emberi maradványokat a repülőgép belsejében nem találtak. </seg>
</p>
<p>
<seg id="5"> John Anderson, Madera megye seriffje, minden még meglévő kételyt eloszlatott: "A repülő helyzetének megállapítása után kiküldtünk egy csapatot, és most már biztosak lehetünk benne, hogy arról a gépről van szó, melyen Steve Fossett repült eltűnése napján" - nyilatkozta egy sajtótájékoztatón. </seg>
<seg id="6"> A seriff továbbá megerősítette, hogy nem találtak emberi maradványokat sem a repülőben, sem a környező területen. </seg>
<seg id="7"> A 63 éves milliárdost februárban nyilvánították halottnak. </seg>
</p>
<p>
<seg id="8"> Az Amerikai Közlekedésbiztonsági Hivatal (NTSB) közölte, hogy néhány órával a roncs felfedezése után felkértek egy vizsgálóbizottságot, melynek sikerült azonosítani a gépet, és megállapítani, hogy valóban arról a Bellanca 8kcab-ról van szó, amely 2007. szeptember 3-án tűnt el, azon a napon, amikor Fossett a nevadai Yerington-ból egy három órás repülőútra indult. </seg>
<seg id="9"> Tegnap szintén Kaliforniában, a nevadai határtól nem messze, egy pár a Mammoth Lakes-i otthona közelében megtalálta Fossett néhány személyes holmiját. </seg>
<seg id="10"> Két, Fosset nevére szóló igazolványt, amiket az Illinois-i Szövetségi Repülésfelügyelet állított ki, némi készpénzt és egy pulóvert. </seg>
</p>
<p>
<seg id="11"> Fossett keresését egy hónappal eltűnését követően adták fel. </seg>
<seg id="12"> A milliárdos számos csúcsot állított fel, amelyek révén beírta magát a történelembe. </seg>
<seg id="13"> 2002-ben, hatodik próbálkozásra, neki sikerült először egy léggömbbel körberepülni a földet: két hét magányos repülés. </seg>
<seg id="14"> Három évvel később repülővel is megkerülte a földet, leszállás nélkül. </seg>
<seg id="15"> Számos rekordja között szerepel még az Andok feletti repülés, 15.445 méter magasságban, amit egy másodpilótával hajtott végre. </seg>
</p>
</doc>
<doc docid="larepublica/2008/10/13/79.html" genre="news" origlang="it">
<hl>
<seg id="1"> GLK, megdöbbentő reklám </seg>
</hl>
<p>
<seg id="2"> Egy szokatlan, ugyanakkor eredeti és határozott formavilágú hobbiterepjáró, nagy felületekkel és letisztult sarkokkal. </seg>
<seg id="3"> Pár szóban ennyi a Mercedes-Benz legújabb "kompakt terepjárója", amellyel a német autógyár megpróbált friss lendületet hozni a piacra. </seg>
</p>
<p>
<seg id="4"> Pont emiatt a hagyományostól eltérő tartalom miatt lesz az október 17-től a Mercedes-Benz bemutatótermekben kapható SUV GLK bevezető kampánya is meglepő és szokatlan. </seg>
<seg id="5"> Ugyanis az új jármű bemutatkozását kísérő reklámhadjárat egy ez idáig ismeretlen média-kommunikációs eszközzel él, többek között olyan utópisztikus 3D-s plakátok révén, amilyeneket Olaszországban autómárka még nem használt. </seg>
<seg id="6"> Az óriásplakát-akció, amely három szakaszból áll, november 15-ig uralni fogja Milánó központi bevásárló utcáját, a Corso Comót . </seg>
</p>
<p>
<seg id="7"> Az említett új típusú média-kommunikációnak az első szakasza az autó térhatású bemutatásával kezdődik, melynek keretében az új SUV, a Corso Como környékén osztogatott speciális szemüvegek segítségével, majdnem valós méretekben és háromdimenziós formában lesz látható. </seg>
<seg id="8"> A képet szemlélőnek olyan érzése lesz, mintha az autó kiemelkedne a plakátból. </seg>
<seg id="9"> Ezt követően, az innovatív Elumina8 technológia révén, az új GLK minden részlete egyesével válik láthatóvá, hogy aztán egy egységes képpé álljon össze. </seg>
</p>
<p>
<seg id="10"> Kétségtelen, hogy a Mercedes ezzel a promócióval valami újszerűt próbál bevezetni az autóipar sztereotip reklámvilágába. </seg>
<seg id="11"> Sikerül-e ezzel felkelteni a leendő vásárlók érdeklődését? Majd meglátjuk. </seg>
</p>
</doc>
<doc docid="larepublica/2008/10/13/159.html" genre="news" origlang="it">
<hl>
<seg id="1"> Megmutatjuk kik is az olasz futballhuligánok </seg>
</hl>
<p>
<seg id="2"> Trivenetói fiatalok. Valószínűleg kizárják őket a pályákról. </seg>
</p>
<p>
<seg id="3"> De ki ez a 150-200 fiú és lány, akik miatt most egész Olaszország szégyenkezik? Az "Ultras Italia" nevű csoport tagjai, amely évek óta követi a válogatottat, és amely, igazság szerint, eddig nem okozott túlságosan nagy gondot. </seg>
<seg id="4"> Soha nem csaptak össze az ellenfél szurkolóival. </seg>
<seg id="5"> A csoport magja jobboldali. </seg>
<seg id="6"> A főszervezők Triventóból jönnek. </seg>
<seg id="7"> Valamint Veronából, Padovából, Triesztből és Udinéből. </seg>
<seg id="8"> Ezekhez csatlakoztak Szófiában a Campaniából és Pugliából érkező, kisebb szórványos csoportok (valójában csak néhány egység). </seg>
<seg id="9"> Olasz zászlókat lengettek, amelyeken fel volt tüntetve a szurkolók szülővárosa: szombaton ezeket levették, hogy ne legyenek azonosíthatók. </seg>
<seg id="10"> Követik az angol szurkolók példáját. </seg>
<seg id="11"> Bulgáriában egy igazi náci szurkolócsapattal néztek szembe, a Levski drukkereivel. </seg>
<seg id="12"> Az olasz futballszövetség 144 jegyet bocsátott az olasz szurkolók rendelkezésére. Ezek névre szóló jegyek voltak, így könnyebb ellenőrizni a szurkolói csapatot. </seg>
<seg id="13"> A belügyminisztérium mindenkit le is ellenőrzött: a Szófiába készülők között nem volt olyan, akivel szemben eljárás lenne folyamatban, senki, akit eltiltottak volna a stadionlátogatástól. </seg>
<seg id="14"> Négy olasz szurkolótól, akiknek a labdarúgáshoz kapcsolódó priusza van, megtagadták a jegyet és a kiutazást. </seg>
</p>
<p>
<seg id="15"> Jelenleg a belügyminisztérium a szófiai rendőrségtől érkező jegyzőkönyvekre vár, azután meghozza a szükséges intézkedéseket: azok a szurkolók, akiket a zavargások során letartóztattak vagy azonosítottak, öt év kitiltással is sújthatók. </seg>
<seg id="16"> Nemzetközi kitiltásról van szó, amely nemcsak az olasz, hanem Európa összes stadionjának látogatására vonatkozik. </seg>
<seg id="17"> A mi futballhuligánjaink tehát nem tehetik be a lábukat egyetlen futballpályára sem. </seg>
<seg id="18"> Szerencsére. </seg>
<seg id="19"> Ám attól is tartanunk kell, hogy a huligánok követőkre találnak, vagyis, hogy ehhez az alig százötven főhöz, csatlakoznak mások is. </seg>
<seg id="20"> "Azonnal el kell fojtani ezt tüzet, nem szabad mentegetni azt, aki így viselkedik" - közölte a Belügyminisztérium. </seg>
<seg id="21"> Tehát jobb, ha nyitva tartjuk a szemünket, főleg mivel közeleg a szerdai válogatott mérkőzés napja, Leccében. </seg>
<seg id="22"> Pugliában ugyanis működik egy az olasz ultrákat támogató kisebb sejt. </seg>
<seg id="23"> Holnap ülésezik a Megfigyelő szolgálat, kedden pedig a Sportesemények Biztonságát Elemző Bizottság, amely a belbiztonsági szolgálat egyik részlegére is számíthat, a szurkolói magatartással foglalkozó titkosszolgálatokra. </seg>
</p>
<p>
<seg id="24"> "Duce-Duce skandálása és lendülő kar az olasz himnusz alatt? Bulgáriában nem bűncselekmény..." </seg>
<seg id="25"> Ezt a gondolatot fejtette ki, meglehetősen szerencsétlen módon, Domenico Mazzilli, akit néhány hete neveztek ki a Belügyminisztérium megfigyelő szolgálatának élére (a posztot Francesco Tagliente, azelőtt pedig Felice Ferlizzi foglalta el). </seg>
<seg id="26"> Mazzilli ezt megelőzően Trieszt rendőrfőkapitánya volt, azé a városé, ahol 2002 óta működik egy, az Ultras Itália csoportot támogató sejt. </seg>
<seg id="27"> Az, amit Mazzilli állít igaz, Bulgáriában nem tilos a Ducét éltetni, de ettől még annak a 150-200 szurkolónak a viselkedése szégyenletes volt. </seg>
<seg id="28"> Én nem vagyok szociológus, tette hozzá a megfigyelő szolgálat első embere, de a bűncselekményeket az elkövetés helyszíne szerinti országban kell megítélni. </seg>
<seg id="29"> Mostanáig ez a csoport nem okozott gondot. Meg kell vizsgálnunk, hogy pontosan mi történt, és fontolóra venni hogyan tovább. </seg>
<seg id="30"> De beszéljünk egy kicsit az olasz himnusz kifütyüléséről is: az sem bűncselekmény, de, ha szabad ilyet mondanom, jólneveltségnek sem nevezhető..." </seg>
</p>
</doc>
</srcset>
